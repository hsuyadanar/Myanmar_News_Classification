Article,Category,Label
တစ်နိုင်ငံလုံး ပစ် ခတ်တိုက်ခိုက်မှုရပ်စဲရေး သဘောတူစာချုပ် (NCA) ကို မြောက်ပိုင်း လက်နက်ကိုင်အဖွဲ့များ လက် မှတ်ရေးထိုးနိုင်ရေး အားပေးခြင်း သည် တရုတ်နိုင်ငံ၏ မူဝါဒဖြစ် ကြောင်း မြန်မာနိုင်ငံဆိုင်ရာ တရုတ်သံအမတ်ကြီး ဟုန်လျန်က ပြောသည်။ ဇူလိုင် ၁၁ ရက်က နေပြည် တော်တွင် ကျင်းပသည့် ပြည် ထောင်စုငြိမ်းချမ်းရေးညီလာခံ- ၂၁ ရာစု ပင်လုံဖွင့်ပွဲအခမ်းအနား သို့ တက်ရောက်သည့် တရုတ်သံ အမတ်က မီဒီယာများ၏ မေးမြန်း မှုကို ထိုသို့ ဖြေကြားသည်။ ‘‘ကျွန်တော်တို့ရဲ့ မူဝါဒက အလွန်ရှင်းပါတယ်။ မြန်မာနိုင်ငံ မြောက်ပိုင်းမှာရှိတဲ့ အဖွဲ့အစည်း တွေအားလုံး NCA မှာ ပါဝင်လက် မှတ်ရေးထိုးလာရန် ကျွန်တော်တို့ အားပေးတိုက်တွန်းပါတယ်’’ဟု မစ္စတာဟုန်လျန်က ပြောသည်။ ထို့အပြင် ညီလာခံအောင် မြင်စွာ ပြီးစီးရေးကိုလည်း ဆုမွန် ကောင်းတောင်းကြောင်း ၎င်းက ဆိုသည်။ ‘‘ကျွန်တော်တို့က ရေရှည် တည်တံ့ခိုင်မြဲတဲ့ အပစ်အခတ်ရပ် စဲရေးဖြစ်လာဖို့ မျှော်လင့်ပါ တယ်။ မြန်မာနိုင်ငံတွင်းက တစ် စိတ်တစ်ပိုင်းမဟုတ်ဘဲ တစ်နိုင်ငံ လုံးအတိုင်းအတာအနေနဲ့ပေါ့’’ဟု မစ္စတာဟုန်လျန်ကပြောသည်။ မြန်မာ-တရုတ်နယ်စပ် အ ခြေပြုမြောက်ပိုင်းလက်နက်ကိုင် ခုနစ်ဖွဲ့သည် တရုတ်နိုင်ငံ၏ ကြားဝင်ညှိနှိုင်းဆောင်ရွက်မှုဖြင့် ယခု ကျင်းပသည့် ၂၁ ရာစု ပင်လုံ တတိယအစည်းအဝေးသို့ တက် ရောက်နေသည်။ ‘ဝ’အဖွဲ့ (UWSA)၊ ကချင် အဖွဲ့ (KIA)၊ မိုင်းလားအဖွဲ့ (NDAA)၊ ရှမ်းအဖွဲ့ (SSPP)၊ တအာင်းအဖွဲ့ (TNLA)၊ ကိုးကန့် အဖွဲ့ (MNDAA)နှင့် ရခိုင်အဖွဲ့ (AA) ဟူသည့် မြောက်ပိုင်းလက် နက်ကိုင်ခုနစ်ဖွဲ့အနက် NDAA က လွဲ၍ ကျန်ခြောက်ဖွဲ့သည် တရုတ်နိုင်ငံ ကူမင်းမှတစ်ဆင့် ၂၁ ရာစု ပင်လုံသို့ လာရောက်ခြင်းဖြစ် သည်။ ယင်းခုနစ်ဖွဲ့သည် ပြည် ထောင်စုနိုင်ငံရေး ဆွေးနွေးညှိနှိုင်းရေးကော်မတီ (FPNCC) ဟူ၍ စုဖွဲ့ထားသည်။ NCA မထိုးဘဲ နိုင်ငံရေးဆွေးနွေးလိုသည့် ယင်း ကော်မတီကို အစိုးရနှင့် တပ် မတော်က အသိအမှတ်မပြုသေး ၍ ငြိမ်းချမ်းရေးဆွေးနွေးမှုများ မဆောင်ရွက်နိုင်သေးပေ။ မြောက်ပိုင်းခုနစ်ဖွဲ့ ၂၁ ရာစု ပင်လုံသို့ တက်ရောက်ခြင်းသည် ငြိမ်းချမ်းရေးလုပ်ငန်းစဉ်နှင့် အ ချိတ်အဆက်ပြုလုပ်ရန် ရည်ရွယ် ချက်ဖြင့် လာရောက်ခြင်းဖြစ် ကြောင်း FPNCC အဖွဲ့ဝင် KIO/ KIA ကိုယ်စားလှယ် ဗိုလ်ချုပ်ဂွန် မော်က ပြောသည်။ ‘‘အခုအချိန်မှာတော့ ကျွန် တော်တို့ ပုံမှန်ဘယ်လိုပြန်တွေ့ နိုင်မလဲဆိုတဲ့ အချိတ်အဆက်ကို ရှာဖွေနေတဲ့ အနေအထားဖြစ်ပါ တယ်။ အဲဒီအနေအထား ရောက် သွားပြီဆိုရင်တော့ ရှေ့ကိုသွားလို့ ရမှာပါ။ မဟုတ်ရင်တော့ ဒီလိုပဲ တစ်ကြိမ်မှာ တရုတ်အစိုးရက ကျွန်တော်တို့ကို တာဝန်ခံပြီး ခေါ် လာလိုက်၊ ပြန်သွားလိုက်ဆိုရင် တော့ ရှေ့တိုးဖို့အတွက် မရှိသေး ပါဘူး။ အဲဒါကြောင့် ပုံမှန် ဘယ် လိုလုပ်နိုင်မလဲဆိုတဲ့ အနေအ ထားတစ်ခုရရှိဖို့ အရေးကြီးပါ တယ်’’ဟု ၎င်းကဆိုသည်။ အစိုးရနှင့် တပ်မတော်ခေါင်းဆောင်များအနေဖြင့် မြောက်ပိုင်း အဖွဲ့များ၏ ယခုခရီးစဉ်တွင် လက်ခံတွေ့ဆုံကာ ဆွေးနွေးညှိ နှိုင်းမှု အရှိိန်မြှင့်ရန် စီစဉ်ထား သည်။ နိုင်ငံတော်၏ အတိုင်ပင်ခံ ပုဂ္ဂိုလ် ဒေါ်အောင်ဆန်းစုကြည် သည် ဇူလိုင် ၁၂ ရက်တွင် မြောက်ပိုင်းလက်နက်ကိုင်အဖွဲ့များကို လက်ခံတွေ့ဆုံမည်ဖြစ်သည်။ ထို့အပြင် ဗိုလ်ချုပ်မှူးကြီး မင်းအောင်လှိုင်က ညီလာခံတက်ရောက်လာသည့် ‘ဝ’အဖွဲ့(UWSA)၊မိုင်းလားအဖွဲဲ့ (NDAA)၊ ဝမ်ဟိုင်းအဖွဲ့ (SSA) နှင့် KIA အဖွဲ့များမှကိုယ်စားလှယ်တို့ကို ယမန်နေ့ကလက်ခံတွေ့ဆုံခဲ့ကြောင်း တပ်မတော်ကာကွယ်ရေးဦးစီးချုပ်ရုံးက သတင်းထုတ်ပြန်သည်။ ‘‘အဓိကကတော့ ကျွန်တော် တို့ မြောက်ပိုင်းခုနစ်ဖွဲ့မှာ တိုက်ပွဲ ဖြစ်နေတဲ့ ကေအိုင်အေ၊ ကေအိုင် အိုနဲ့လည်း တပ်ပိုင်းဆိုင်ရာ ဆွေး နွေးဖို့ရှိတယ်။ နောက် ဟိုသုံးဖွဲ့ ပေါ့နော်။ AA/TNLA / MNDAA အဲဒီသုံးဖွဲ့နဲ့လည်း တိုက်ပွဲတွေ လျှော့ချရေးနဲ့လည်း အဓိကထား ပြီး ဆွေးနွေးဖို့ရှိတယ်။ ‘ဝ’၊ မိုင်း လား၊ SSPP ကျရင်တော့ ကျွန် တော်တို့က NCA ရေးထိုးဖို့ အဲဒါ မျိုး ဆွေးနွေးဖို့တော့ရှိတယ်’’ဟု သမ္မတရုံး ပြောရေးဆိုခွင့်ရှိသူ ဦးဇော်ဌေးက ပြောသည်။ မြောက်ပိုင်းလက်နက်ကိုင် ခုနစ်ဖွဲ့သည် ၂၀၁၇ မေလက ကျင်းပသည့် ၂၁ ရာစု ပင်လုံ ဒုတိယအစည်းအဝေးတွင် တရုတ်နိုင်ငံ၏ ကြားဝင်ညှိနှိုင်းမှုအရ ညီလာခံဖွင့်ပွဲနေ့၌ တက်ရောက်ခဲ့ သည်။ မြောက်ပိုင်းအဖွဲ့များ ညီ လာခံတက်ရောက်ရန် လမ်းပန်း ဆက်သွယ်ရေးနှင့် လုံခြုံရေးကို တရုတ်အစိုးရက တာဝန်ယူ ဆောင်ရွက်ခဲ့သည်။,politic,3
ပြည်တွင်းလက်နက်ကိုင် ပဋိပက္ခနှင့်အတူ အာဃာတ တရားများ လွှဲပြောင်းပေးခံရခြင်း မျိုး မဖြစ်စေရန် နိုင်ငံတော်အတိုင် ပင်ခံရုံးဝန်ကြီးဌာန ပြည်ထောင်စု ဝန်ကြီး ဦးကျော်တင့်ဆွေက ပြည်ထောင်စု ငြိမ်းချမ်းရေးဆွေးနွေးမှု ပူးတွဲကော်မတီ (UPDJC) ကိုယ် စားလှယ်များအား သတိပေးပြော ကြားသည်။ အစိုးရ၊ လွှတ်တော်၊ တပ် မတော်၊ နိုင်ငံရေးပါတီနှင့် တိုင်း ရင်းသား လက်နက်ကိုင်အဖွဲ့ ကိုယ်စားလှယ်များ ပါဝင်ဖွဲ့စည်း ထားသော UPDJC အစည်းအဝေး ကို ဇူလိုင် ၉ ရက်က နေပြည်တော် ၌ ကျင်းပစဉ် UPDJC ဒုဥက္ကဋ္ဌ အစိုးရအစုအဖွဲ့ ကိုယ်စားလှယ် ဦးကျော်တင့်ဆွေက ထိုသို့သတိ ပေးခြင်းဖြစ်သည်။ UPDJC တွင် ပါဝင်သူများ၌ ပြည်တွင်းလက်နက်ကိုင် ပဋိပက္ခ ကို ဖန်တီးခဲ့သူများ မပါဝင်ကြောင်း ပြည်ထောင်စုဝန်ကြီးက ပြော ကြားသည်။ ‘‘ကျွန်တော်တို့ လက်ထက် အထိ လက်ဆင့်ကမ်းလွှဲပြောင်း ပေးခဲ့တဲ့ ဒီပဋိပက္ခနဲ့အတူ ကျွန် တော်တို့ရင်ထဲကို အာဃာတ တရားတွေကိုပါ လွှဲပြောင်းပေးခံ ရတာမျိုးမဖြစ်အောင် အထူးပဲ သတိထားဖို့ လိုပါတယ်’’ဟု ဦးကျော်တင့်ဆွေက ပြောသည်။ UPDJC တွင် ပါဝင်နေသူ များအနေဖြင့် အစုအဖွဲ့များ ကွဲ ပြားနေသည့်တိုင် တစ်သင်းတစ် ဖွဲ့တည်း စိတ်ဓာတ်မျိုးထားကာ ပူးပေါင်း ဆောင်ရွက်ရန်လို ကြောင်း ၎င်းကဆိုသည်။ ‘‘ပဋိပက္ခတွေရဲ့ အဓိကဇာစ် မြစ်ဖြစ်တဲ့ နိုင်ငံရေးပြဿနာ ပြေ လည်အောင် ဒီကနေ့ ကျွန်တော် တို့ ကြိုးပမ်းနေကြတာပဲ ဖြစ်ပါ တယ်။ ပြစ်တင်ခြင်း၊ ဝေဖန်ခြင်း၊ လက်ညှိုးထိုးခြင်းဟာ ပဋိပက္ခ တွေကို ပြေလည်အောင် ဆောင် ရွက်ရာမှာ အထောက်အကူ မပြု နိုင်ပါဘူး’’ဟု ဝန်ကြီးက ပြော သည်။ ထို့အပြင် UPDJC အဖွဲ့ဝင် များအနေဖြင့် အတိတ်သင်ခန်းစာ ကိုယူပြီး အနာဂတ်ကို မျက်နှာမူ ရန်လိုအပ်သည်ဟု ဦးကျော်တင့် ဆွေက မေတ္တာရပ်ခံ ပြောကြား သည်။ ‘‘ကျွန်တော်တို့ နိုင်ငံမှာ ယနေ့အထိ ပြည်တွင်း လက်နက် ကိုင် ပဋိပက္ခမချုပ်ငြိမ်းနိုင်သေးပါ ဘူး။ ဒါကြောင့် ကျွန်တော်တို့ လက်ထက်မှာ ပြဿနာတွေ ချုပ် ငြိမ်းစေအောင် ကြိုးပမ်းနေကြ ခြင်းပဲဖြစ်ပါတယ်။ ကျွန်တော်တို့ UPDJC ဟာ ပြဿနာတွေကို ဖန် တီးတာမဟုတ်ဘဲနဲ့ ပြဿနာတွေ ကို ပြေလည်အောင် ကြိုးပမ်းနေခဲ့ တဲ့ အဖွဲ့အစည်းပဲဖြစ်ပါတယ်’’ ဟု ၎င်းကဆိုသည်။ UPDJC တိုင်းရင်းသားလက်နက်ကိုင်အစုအဖွဲ့ ခေါင်းဆောင် ဒေါက်တာ ဆလိုင်းလျန်မှုန်းဆာ ခေါင်းက တိုင်းရင်းသားများ၏ အနာဂတ်ကို နိုင်ငံရေးအရ အာမ ခံချက်ပေးနိုင်သည့် ပြည်ထောင်စု ထူထောင်နိုင်မှသာ တိုင်းပြည်၏ နှစ်ပေါင်း ၇၀ ကြာ ပြည်တွင်းစစ် ချုပ်ငြိမ်းစေနိုင်မည်ဟု ပြော သည်။ ‘‘ဒီပြည်တွင်းစစ်ဒဏ်ကို အ များဆုံးခံနေတာ အားလုံးသိတဲ့ အတိုင်း တိုင်းရင်းသားတွေပဲဖြစ် ပါတယ်။ ထို့အတွက်ကြောင့်ပြည်တွင်းစစ်ကြီးကို အမြန်ဆုံးချုပ် ငြိမ်းဖို့အတွက် အလိုလားဆုံးအစုအဖွဲ့ကတော့ ကျွန်တော်တို့ တိုင်း ရင်းသားတွေပဲဖြစ်ပါတယ်။ ပြည် သူလူထုတစ်ရပ်လုံးကလည်း ငြိမ်း ချမ်းရေးကို လိုလားပါတယ်’’ ဟု ၎င်းကဆိုသည်။ ပြည်ထောင်စု၏ ပြဿနာ ကို ဖြေရှင်းနိုင်ရေး ပြည်ထောင်စု ငြိမ်းချမ်းရေးညီလာခံ၌ ရလဒ် ကောင်းများ ရရှိရန်လိုအပ်သည် ဟု ၎င်းကပြောသည်။ ငြိမ်းချမ်းရေးအတွက်အရေးကြီးသော သဘောတူညီချက်များ ရရှိရေး ရည်ရွယ်လုပ်ဆောင်နေ သည့် ပြည်ထောင်စုငြိမ်းချမ်းရေး ညီလာခံ-၂၁ ရာစုပင်လုံတတိယအစည်းအဝေးကို ဇူလိုင် ၁၁ ရက်မှ ၁၆ ရက်အထိ နေပြည်တော်၌ ပြုလုပ်မည်ဖြစ်သည်။ ယင်း ညီလာခံသို့ အစိုးရ၊ လွှတ်တော်၊ တပ်မတော်၊ နိုင်ငံရေးပါတီနှင့် တိုင်းရင်းသားလက်နက်ကိုင်အဖွဲ့ များမှ ညီလာခံကိုယ်စားလှယ်များ တက်ရောက် ဆွေးနွေးမည်ဖြစ် သည်။,politic,3
ပြည်ထောင်စု ငြိမ်း ချမ်းရေးညီလာခံ - ၂၁ ရာစုပင် လုံအစည်းအေ၀းရလဒ်များသည် ဖွဲ့စည်းပုံအခြေခံဥပဒေ အပါ အ၀င် တိုင်းပြည်၏ဥပဒေများအား လုံးပြင်ဆင်ခြင်း၊ ပယ်ဖျက်ခြင်း နှင့် ဖြည့်စွက်ခြင်းများဆောင်ရွက် ရာတွင် အခြေခံရန်ဖြစ်ကြောင်း ပြည်ထောင်စုငြိမ်းချမ်းရေးဆွေး နွေးမှုပူးတွဲကော်မတီ (UPDJC) ဒုဥက္ကဋ္ဌ ဒေါက်တာဆလိုင်းလျန် မှုန်းဆာခေါင်းကပြောသည်။ UPDJC အစည်းအေ၀းကို ဇူလိုင် ၉ ရက်ကနေပြည်တော်၌ ကျင်းပရာ ဒေါက်တာဆလိုင်း လျန်မှုန်းက လာမည့် ၂၁ ရာစုပင် လုံတတိယအစည်းအေ၀းကျင်းပ ရခြင်းသည် ပြည်ထောင်စုသဘော တူစာချုပ် ချုပ်ဆိုနိုင်ရေးရည်ရွယ် ခြင်းဖြစ်ကြောင်း ပြောသည်။ ‘‘ဒီပြည်ထောင်စုသဘောတူ စာချုပ်ဆိုတာ NCA စာချုပ်မှာ ဖော်ပြထားတဲ့အတိုင်း နိုင်ငံတော် ဖွဲ့စည်းပုံအခြေခံဥပဒေအပါအ ၀င် ဒီတိုင်းပြည်မှာရှိတဲ့ဥပဒေအား လုံးကို ပြင်ဆင်ခြင်း၊ ပယ်ဖျက် ခြင်း၊ ဖြည့်စွက်ခြင်းများကိုဆောင် ရွက်တဲ့အခါ အခြေခံဖို့အတွက်ပဲ ဖြစ်ပါတယ်’’ ဟု ၎င်းကဆိုသည်။ တိုင်းရင်းသား လက်နက် ကိုင်အဖွဲ့အစည်းများအနေဖြင့် ဒီ မိုကရေစီနှင့် ဖက်ဒရယ်စနစ်ကို အခြေခံသောပြည်ထောင်စုတည် ဆောက်နိုင်ရန် ငြိမ်းချမ်းရေး ဖြစ်စဉ်မှ တစ်ဆင့်ပြည်ထောင်စု သဘောတူစာချုပ် ချုပ်ဆိုရာတွင် မရှိမဖြစ်လိုအပ်သည့် အခြေခံ များ တင်ပြပြီးဖြစ်ကြောင်းUPDJC တိုင်းရင်းသားလက်နက်ကိုင်အစု အဖွဲ့ခေါင်းဆောင် ဒေါက်တာ ဆလိုင်းလျန်မှုန်းက ပြောသည်။ ၂၀၁၆ က ကျင်းပခဲ့သည့် ပြည်ထောင်စု ငြိမ်းချမ်းရေးညီလာ ခံတွင် တိုင်းရင်းသားလက်နက် ကိုင်အဖွဲ့များလိုလားသည့် ဒီမို ကရေစီနှင့် ဖက်ဒရယ်စနစ်ကိုအ ခြေခံသော ပြည်ထောင်စုတည် ဆောက်ရေးဆိုင်ရာ အခြေခံမူရှစ် ချက်ကို တင်ပြပြီးဖြစ်သည်။ ‘‘အဲဒီအခြေခံမူတွေကိုတစ် ခုပြီးတစ်ခုရရှိအောင် ကြိုးပမ်းနေ တာဖြစ်ပါတယ်။ ပြည်ထောင်စု သဘောတူစာချုပ်ကိုချုပ်ဆိုပြီး တော့ ကျွန်တော်တို့တိုင်းရင်း သားတွေရဲ့အနာဂတ်ကိုနိုင်ငံရေး အရ အာမခံချက်ပေးနိုင်သော ပြည်ထောင်စုကြီးကို ထူထောင် ဖို့အတွက်ဆိုရင် ဒီပြည်ထောင်စု သဘောတူစာချုပ်ဟာ အင်မတန် မှအရေးကြီးတ့ဲအချက်တွေပဲဖြစ် ပါတယ်’’ ဟု ဒေါက်တာဆလိုင်း လျန်မှုန်းက ပြောသည်။ လာမည့် ၂၁ ရာစုပင်လုံအ စည်းအေ၀းများ အောင်မြင်စွာ ကျင်းပနိုင်ရေး ၀ိုင်း၀န်းကူညီ ဆောင်ရွက်ပေးရန် အစိုးရကိုယ် စားလှယ် နိုင်ငံတော်အတိုင်ပင်ခံ ရုံး၀န်ကြီးဌာန ပြည်ထောင်စု၀န် ကြီး ဦးကျော်တင့်ဆွေကလည်း တိုက်တွန်းသည်။ မြန်မာနိုင်ငံတွင် ငြိမ်းချမ်း ရေးအတွက် ခေတ်အဆက်ဆက် က ကြိုးပမ်းဆောင်ရွက်ခဲ့သော် လည်း လက်ရှိကာလကဲ့သို့ နိုင်ငံ ရေးဆွေးနွေးပွဲများကို မူဘောင် များ၊ လုပ်ငန်းလမ်းညွှန်များစနစ် တကျချမှတ်ဆောင်ရွက်ခြင်းမျိုး မရှိခဲ့ဟု ၎င်းကဆိုသည်။ ‘‘နိုင်ငံရေးဆွေးနွေးပွဲတွေမှာ အဓိက အရေးကြီးဆုံးအချက်က ကျွန်တော်တို့အားလုံး ဦးတည် ကြိုးပမ်းနေတဲ့ ဒီမိုကရေစီ ဖက် ဒရယ်ပြည်ထောင်စုကြီး တည် ဆောက်ရေးအတွက် အခြေခံ အုတ်မြစ်အဖြစ်ချမှတ်နိုင်တဲ့ ဒီမို ကရေစီနဲ့ ဖက်ဒရယ်ဆိုင်ရာ အ ခြေခံမူတွေထွက်ပေါ်လာရေးပဲ ဖြစ်ပါတယ်’’ ဟု ပြည်ထောင်စု ၀န်ကြီးက ဆိုသည်။ ယင်းရည်မှန်းချက်သည် UPDJC ၏အဓိက တာ၀န်ဖြစ် ကြောင်း UPDJC ဒုဥက္ကဋ္ဌလည်း ဖြစ်သည့် ဦးကျော်တင့်ဆွေက ပြောသည်။ UPDJC ဥက္ကဋ္ဌသည် ဒေါ်အောင် ဆန်းစုကြည်ဖြစ်ပြီး ဒုဥက္ကဋ္ဌများသည် ဦးကျော်တင့် ဆွေ၊ ဒေါက်တာဆလိုင်းလျန်မှုန်း နှင့် ဦးသုေ၀ဖြစ်သည်။ UPDJC ကိုအစိုးရ၊ လွှတ် တော်၊ တပ်မတော်အစုအဖွဲ့၊ နိုင်ငံရေးပါတီအစုအဖွဲ့နှင့် တိုင်း ရင်းသားလက်နက်ကိုင်အဖွဲ့များ အစုအဖွဲ့ကိုယ်စားလှယ်များဖြင့် ဖွဲ့စည်းထားပြီး ၂၁ ရာစုပင်လုံအ ပါအ၀င် နိုင်ငံရေးဆွေးနွေးပွဲများ ကျင်းပရာ၌ အဓိက တာ၀န်ရှိ သည့် အစုအဖွဲ့ဖြစ်သည်။,politic,3
တရားဥပဒေရှေ့မှောက် တွင် နိုင်ငံသူ၊ နိုင်ငံသားအားလုံး အညီအမျှဖြစ်ရမည်ဖြစ်ပြီး ဥပဒေနှင့် အညီ ဆောင်ရွက်လုပ်ကိုင်ကြ ရန် လိုအပ်ကြောင်း နိုင်ငံတော်သမ္မတ ဦးဝင်းမြင့်က ပြောကြားသည်။ သမ္မတ ဦးဝင်းမြင့်သည် ယမန်နေ့က လားရှိုးမြို့ မြို့တော် ခန်းမ၌ ပြုလုပ်သည့် ရှမ်းပြည်နယ်(မြောက်ပိုင်း)ရှိ အုပ်ချုပ်ရေး၊ ဥပဒေပြုရေးနှင့် တရားစီရင်ရေး မဏ္႑ိုင်တို့မှ တာဝန်ရှိသူများနှင့် တွေ့ဆုံပွဲတွင် အထက်ပါအတိုင်း ပြောကြားကြောင်း နိုင်ငံတော် သမ္မတရုံးက သတင်းထုတ်ပြန် သည်။ တရားစီရင်ရေးကဏ္႑တွင် ဘက်လိုက်မှုကင်းသည့် တရားစီ ရင်ရေးကို အကောင်အထည်ဖော် နေပြီး သက်ဆိုင်ရာ တိုင်းဒေသ ကြီးနှင့် ပြည်နယ်အလိုက် အဆင့် ဆင့် တာဝန်ယူ၊ တာဝန်ခံဆောင် ရွက်ရမည်ဖြစ်ကြောင်း သမ္မတက ပြောသည်။ သမ္မတဦးဝင်းမြင့်သည် မတ် လကုန်က နိုင်ငံတော်သမ္မတတာ ဝန်ယူပြီးနောက် သုံးလကျော်တွင် ပထမဆုံး ပြည်တွင်းခရီးစဉ်အ ဖြစ် ရှမ်းပြည်နယ်တောင်ကြီးနှင့် လားရှိုးမြို့သို့ နှစ်ရက်ကြာသွား ရောက်ကာ မဏ္႑ိုင်သုံးရပ် တာဝန် ရှိသူများနှင့်တွေ့ဆုံခဲ့သည်။ တွေ့ဆုံပွဲ နှစ်ရပ်စလုံးတွင် သမ္မတက အုပ်ချုပ်ရေးကဏ္႑ပြု ပြင်ပြောင်းလဲရေး၊ အဂတိလိုက် စားမှုပပျောက်ရေး၊ မူးယစ်ဆေး ဝါးတားဆီးနှိမ်နင်းရေး၊ တရားစီ ရင်ရေးကဏ္႑တရားမျှတမှုရှိရေး၊ သိမ်းဆည်းခံ လယ်ယာမြေများ အရေးနှင့် နိုင်ငံ့ဝန်ထမ်းများ ဥပဒေနှင့်အညီ ဆောင်ရွက်ရေးကို ရှင်းလင်းပြောကြားကြောင်း သမ္မတရုံးထုတ်ပြန်ချက်တွင် ဖော်ပြ သည်။ ယင်းခရီးစဉ်နှင့်ပတ်သက်၍ ပြုပြင်ပြောင်းလဲရေးလုပ်ငန်းစဉ် များ၏အားသာချက်၊ အားနည်း ချက်ကို သိရှိမြင်တွေ့နိုင်ရန် လာ ရောက်ခြင်းဖြစ်ကြောင်း သမ္မတ ဦးဝင်းမြင့်က ဆိုသည်။ တရားမျှတသည့် အုပ်ချုပ် ရေးကဏ္႑ဖြစ်စေရန် အုပ်ချုပ်ရေး ဆိုင်ရာ တာဝန်ရှိသူများက အဓိက ကျပြီး တရားဥပဒေစိုးမိုးရေးကို အထောက်အကူဖြစ်စေသည့် အုပ်ချုပ်ရေးစနစ်ဖြစ်စေလိုကြောင်း နှင့် ပြည်သူလူထု၏ လွတ်လပ်မှု၊ လုံခြုံမှုနှင့်ပျော်ရွှင်မှုကို အကာအ ကွယ်ပေးသည့် အုပ်ချုပ်ရေး ယန္တရားဖြစ်စေလိုကြောင်း ၎င်းက မှာကြားသည်။ မူးယစ်ဆေးဝါးတားဆီးနှိမ် နင်းရေးလုပ်ငန်းများတွင် သတင်း ပေးသူကို ဖမ်းဆီးရမိသည့် ရွှေ၊ ငွေ၊ ယာဉ်နှင့် အဆောက်အအုံ တို့မှ ထိုက်သင့်သည့် အချိုးကို ချီးမြှင့်ငွေအဖြစ် ပေးအပ်နိုင်ရန် စီစဉ်နေကြောင်း သမ္မတဦးဝင်းမြင့်က ရှင်းလင်းပြောကြားသည်။ ထို့အပြင် မူးယစ်ဆေးဝါး အန္တရာယ်တားဆီးကာကွယ်နှိမ် နင်းရေးသည် ပြည်သူများအပါအ ဝင်အားလုံးပူးပေါင်းဆောင်ရွက်မှ သာ ပိုမိုအောင်မြင်မည်ဖြစ် ကြောင်း ၎င်းက ဆက်လက်ပြော ကြားသည်။ နိုင်ငံ့ဝန်ထမ်းများ သည် ပြုပြင်ပြောင်းလဲမည့်အချိန် အခါ အခွင့်ကောင်းကို လက်တွေ့ကျကျအသုံးပြုကြရန်လိုကြောင်း သမ္မတ ဦးဝင်းမြင့်က တိုက်တွန်း သည်။ အစိုးရအဖွဲ့အနေဖြင့် ပြည် နယ်နှင့် တိုင်းဒေသကြီးအားလုံး အချိုးကျကျဟန်ချက်ညီစွာ ဖွံ့ဖြိုးတိုးတက်စေရန် အကောင်အ ထည်ဖော်ဆောင်ရွက်နေသည်ဟု လည်း ၎င်းကပြောသည်။ တရား မျှတမှုရှိရေး အကောင်အထည် ဖော်ခြင်းသည် လူ့အဖွဲ့အစည်းခိုင် မာတောင့်တင်ရေးနှင့် ဒီမိုကရေစီ ဖက်ဒရယ်ပြည်ထောင်စု တည်ဆောက်ရေးကို အထောက်အပံ့ဖြစ်စေသည်ဟု သမ္မတကဆို သည်။ သမ္မတဦးဝင်းမြင့်၏ ရှမ်း ပြည်နယ်ခရီးစဉ်တွင် ပြည်ထဲရေး ဝန်ကြီးဌာန ပြည်ထောင်စုဝန်ကြီး ဒုတိယဗိုလ်ချုပ်ကြီးကျော်ဆွေ၊ နယ်စပ်ရေးရာ ဝန်ကြီးဌာန ပြည် ထောင်စုဝန်ကြီး ဒုတိယဗိုလ်ချုပ် ကြီးရဲအောင်၊ စိုက်ပျိုးရေး၊ မွေးမြူ ရေးနှင့်ဆည်မြောင်းဝန်ကြီးဌာန ပြည်ထောင်စုဝန်ကြီး ဒေါက်တာ အောင်သူ၊ အလုပ်သမား၊ လူဝင်မှု ကြီးကြပ်ရေးနှင့် ပြည်သူ့အင်အား ဝန်ကြီးဌာန ပြည်ထောင်စုဝန်ကြီး ဦးသိန်းဆွေတို့ လိုက်ပါခဲ့သည်။,politic,3
နိုင်ငံတော်၏ အတိုင်ပင်ခံပုဂ္ဂိုလ် ဒေါ်အောင် ဆန်းစုကြည်၏ တိုက်တွန်းချက် အတိုင်း ကြိုးစားပါက ၂၀၂၀ မတိုင်မီ ငြိမ်းချမ်းရေးလုပ်ငန်းစဉ် အပြီး ဆောင်ရွက်ရန် ဖြစ်နိုင် ကြောင်း ပြည်ထောင်စုငြိမ်းချမ်း ရေးဆွေးနွေးမှု ပူးတွဲကော်မတီ (UPDJC) တိုင်းရင်းသားလက် နက်ကိုင်အစုအဖွဲ့ ဒုဥက္ကဋ္ဌ ဒေါက် တာ ဆလိုင်းလျန်မှုန်းဆာခေါင်း က ပြောသည်။ တပ်မတော်ကာကွယ်ရေး ဦးစီးချုပ် ဗိုလ်ချုပ်မှူးကြီး မင်း အောင်လှိုင်က ရေရှည်ငြိမ်းချမ်း ရေးတည်တံ့ခိုင်မြဲရေး ရလဒ်ရ သည်အထိ ဆွေးနွေးမှုများ ဆက် တိုက်ဆောင်ရွက်ရန်၊ ၂၀၂၀ ပြည့် နှစ်တွင် ကျင်းပမည့် ပြည်ထောင် စုငြိမ်းချမ်းရေးညီလာခံအစည်းအ ေ၀း၌ ငြိမ်းချမ်းရေးလုပ်ငန်းစဉ် များ ပြီးပြတ်စေရေးဆောင်ရွက် ရန် တိုက်တွန်းသည့်အပေါ် ဒေါက်တာ ဆလိုင်းလျန်မှုန်းက ထိုသို့ ပြောကြားသည်။ ‘‘နိုင်ငံတော် အတိုင်ပင်ခံ ပုဂ္ဂိုလ်ပြောသလိုပေါ့နော်။ ၂၀၁၉ မတိုင်ခင် သုံးခါလုပ်ပြီးတော့ ဒီမို ကရေစီနဲ့ ဖက်ဒရယ်အခြေခံမူ တွေ အားလုံးရအောင် ကြိုးစား မယ်ဆိုရင် လုံး၀ဖြစ်နိုင်တယ်။ ကျွန်တော်တို့ နှစ်ခါ၊ သုံးခါလောက်ညီလာခံလုပ်ပြီးလို့ ဒီအခြေခံမူ တွေအားလုံးရမယ်ဆိုရင် ၂၀၂၀ မတိုင်ခင်မှာလည်း ကျွန်တော်တို့ လုပ်လို့ရပါတယ်။ နိုင်ငံရေးလုပ် ချင်တဲ့ ဆန္ဒ၊ ပြီးတော့ တကယ် လုပ်ပါ့မယ်ဆိုတဲ့ ကြိုးစားချင်တဲ့ စိတ်ဓာတ်ရှိတယ် ဆိုရင်တော့ ကျွန်တော်တို့ မလုပ်နိုင်စရာမရှိပါ ဘူး’’ဟု ၎င်းက မီဒီယာများအားရှင်းပြသည်။ ၂၁ ရာစုပင်လုံညီလာခံကို ၂၀၁၈ တွင် တစ်ကြိမ်၊ ၂၀၁၉ တွင် နှစ်ကြိမ်ကျင်းပကာ ၂၀၂၀ ပြည့် နှစ်မတိုင်မီ ညီလာခံ သုံးကြိမ်အ တွင်း ငြိမ်းချမ်းရေးအတွက် အရေး ကြီးသည့် ဒီမိုကရေစီနှင့် ဖက်ဒ ရယ်စနစ်ဆိုင်ရာအခြေခံမူများ အပြီးအပြတ်ချမှတ်နိုင်ရန် မျှော် မှန်းထားကြောင်း ဒေါ်အောင်ဆန်း စုကြည်က ဇူလိုင် ၁၁ ရက်၌ ကျင်းပသည့် ၂၁ ရာစုပင်လုံဖွင့်ပွဲ မိန့် ခွန်းတွင် ပြောကြားခဲ့သည်။ အဆို ပါ မျှော်မှန်းချက်ကို အစိုးရနှင့် အတူ သန္နိဋ္ဌာန်ချကြိုးပမ်းဆောင် ရွက်ပေးရန် မေတ္တာရပ်ခံခဲ့သည်။ တိုင်းရင်းသားလက်နက် ကိုင်အဖွဲ့အစည်းများဘက်က ၂၁ ရာစုပင်လုံပထမအကြိမ်ကတည်း က ပြည်ထောင်စုတည်ဆောက် ရေးအတွက် မရှိမဖြစ်လိုအပ် သည့် ဒီမိုကရေစီနှင့် ဖက်ဒရယ် စနစ်ကို အခြေခံသော အခြေခံမူ များအားလုံးတင်ပြထားပြီးဖြစ် ကြောင်း ဒေါက်တာ ဆလိုင်းလျန် မှုန်းက ဆိုသည်။ ထို့အပြင် NCA မထိုးရသေး သည့် အဖွဲ့များပါ၀င်သော ညီ ညွတ်သောတိုင်းရင်းသားလူမျိုး များ ဖက်ဒရယ်ကောင်စီ (UNFC) ကလည်း အခြေခံမူများ တင်ပြ ထားပြီးဖြစ်ကြောင်း ၎င်းက ပြော သည်။ ‘‘အခုလည်း ကျွန်တော်တို့ ပြင်ဆင်ပြီးသား အများကြီးရှိ တယ်။ ကျွန်တော်တို့အနေနဲ့က တော့ အခြေခံမူအနေနဲ့ အားလုံး ပြင်ဆင်ပြီးပြီ။ ဒါတွေကို အစိုးရနဲ့ တပ်မတော်ဘက်က သဘောတူ ပေးတယ်ဆိုရင်တော့ ဘာမှကြန့် ကြာစရာအကြောင်းကို မရှိဘူးလို့ ကျွန်တော်မြင်ပါတယ်’’ဟု ဒေါက် တာဆလိုင်းလျန်မှုန်းက ပြော သည်။ ဒီမိုကရေစီနှင့် ဖက်ဒရယ်အ ခြေခံမူများသည် NCA မထိုးရ သေးသည့် တိုင်းရင်းသားအဖွဲ့ များလိုလားသည့် အချက်လည်း ဖြစ်ကြောင်း ၎င်းက ပြောသည်။ ၂၁ ရာစုပင်လုံကို သတ်မှတ် ချိန်အတိုင်း ကျင်းပရန် ညီလာခံက ဆုံးဖြတ်ချက်ချပါက ညီလာခံ ၏ လမ်းညွှန်ချက်ဖြင့် ၂၁ ရာစုပင် လုံအစည်းအေ၀းကို ယခုနှစ်မ ကုန်မီ ထပ်မံကျင်းပရမည်ဟု NCA လက်မှတ်ထိုး ပအို၀်းအဖွဲ့ (PNLO) ဦးဆောင်နာယက ဗိုလ် မှူးကြီး ခွန်ဥက္ကာက ပြောသည်။ ‘‘ဒီညီလာခံက လမ်းဖွင့်တဲ့ သဘောပဲ။ အဖြစ်သဘော သ ဘောထားတဲ့လူလည်းရှိတယ်။ ဒါပေမဲ့ အများစုကတော့မဟုတ် ဘူး။ ဒီညီလာခံပြီးရင် နောက်ညီ လာခံကို ဦးတည်ရမယ်။ နောက် ညီလာခံပြီးရင် ၂၀၁၉ အတွက် နှစ် ကြိမ်ဦးတည်ရမယ်။ အဲဒီဦးတည် ချက်ပြည့်လို့ရှိရင် ဖွဲ့စည်းပုံပြင် တာရော၊ ၂၀၂၀ ရွေးကောက်ပွဲ ရော အားလုံးအဆင်ပြေသွားမယ် ပေါ့’’ဟု ၎င်းက သုံးသပ်သည်။ ၂၁ ရာစုပင်လုံရလဒ်ဖြစ် သော ပြည်ထောင်စုသဘောတူစာချုပ်၏ အောင်မြင်မှုနိုင်ငံရေးသ ဘောတူညီချက်ကို တပ်မတော် အပါအ၀င် အားလုံးက အမြင်တူ လက်ခံပါက ၂၀၂၀ မတိုင်မီဖွဲ့ စည်းပုံအခြေခံဥပဒေပြင်ဆင်ခြင်း အပါအ၀င်လုပ်ငန်းစဉ်များ ချော မွေ့မည်ဟု ၎င်းက ဆိုသည်။ ဒေါ်အောင်ဆန်းစုကြည်ဦး ဆောင်သည့် ဒီချုပ်ပါတီအစိုးရ လက်ထက်တွင် ယခုကျင်းပသည့်ပြည်ထောင်စုငြိမ်းချမ်းရေးညီလာ ခံ-၂၁ ရာစုပင်လုံတတိယအစည်း အေ၀းမတိုင်မီ NCA အရ ဆောင် ရွက်သည့် ညီလာခံနှစ်ကြိမ်ကျင်း ပခဲ့ပြီး နိုင်ငံရေးအပါအ၀င် ညီလာ ခံသဘောတူညီချက် ၃၇ ချက်ရရှိ ထားသည်။ တိုင်းရင်းသားများလိုလား သည့် ကိုယ်ပိုင်ပြဋ္ဌာန်းခွင့်ဆိုင်ရာ ဖက်ဒရယ်အခြေခံမူများကိုမူ ယခု ညီလာခံပြီးမှ ဆက်လက်ညှိနှိုင်း မည် ဖြစ်သည်။,politic,3
"တစ်နိုင်ငံလုံး အ ပစ်ရပ်စာချုပ် (NCA) အရ ပြုလုပ်သည့် ပြည်ထောင်စုငြိမ်းချမ်းရေး ညီလာခံ- ၂၁ ရာစုပင်လုံတတိယ အစည်းအဝေးကို ယမန်နေ့က နေ ပြည်တော်တွင် စတင်ကျင်းပရာ ဖွင့်ပွဲအခမ်းအနားသို့ ညီလာခံ ကိုယ်စားလှယ်များအပါအဝင် လူ ၁,၂၀၀ ကျော် တက်ရောက် သည်။ ဖွင့်ပွဲအခမ်းအနားသို့ နိုင်ငံ တော်သမ္မတ ဦးဝင်းမြင့်၊ နိုင်ငံ တော်၏ အတိုင်ပင်ခံပုဂ္ဂိုလ် ဒေါ်အောင်ဆန်းစုကြည်အပါအ ဝင် အစိုးရ၊ လွှတ်တော်၊ တပ် မတော်၊ နိုင်ငံရေးပါတီ၊ တိုင်းရင်း သားလက်နက်ကိုင်အဖွဲ့များမှ ခေါင်းဆောင်များ၊ ညီလာခံကိုယ် စားလှယ်များ၊ နိုင်ငံရေးပါတီ ဥက္ကဋ္ဌများ၊ ကုလနှင့် တရုတ်အပါ အဝင် နိုင်ငံတကာသံတမန်များ တက်ရောက်သည်။ ညီလာခံတွင် ဒေါ်အောင် ဆန်းစုကြည်၊ တပ်မတော်ကာ ကွယ်ရေးဦးစီးချုပ် ဗိုလ်ချုပ်မှူး ကြီး မင်းအောင်လှိုင်၊ NCA လက် မှတ်ထိုးအဖွဲ့များကိုယ်စား ကရင် အမျိုးသားအစည်းအရုံး (KNU) ဥက္ကဋ္ဌ ဗိုလ်ချုပ်ကြီး စောမူတူးစေး ဖိုး၊ နိုင်ငံရေးပါတီများကိုယ်စား ရခိုင်အမျိုးသားပါတီ (ANP) ဒုဥက္ကဋ္ဌ ဒေါ်အေးနုစိန်တို့က မိန့် ခွန်းပြောကြားသည်။ ယခု ၂၁ ရာစု ပင်လုံသို့ NCA လက်မှတ်ရေးထိုးထားသည့် တိုင်းရင်းသားလက်နက်ကိုင် ၁၀ ဖွဲ့နှင့် မထိုးရသေးသည့် တိုင်းရင်း သားလက်နက်ကိုင်ကိုးဖွဲ့ တက် ရောက်သည်။ NCA လက်မှတ်ထိုးအဖွဲ့များ သည် KNU, RCSS, CNF, ABSDF, ALP, KNU/KNLA (PC), DKBA, PNLO, NMSP နှင့် LDU တို့ဖြစ်သည်။ ၂၁ ရာစု ပင်လုံသို့ တက် ရောက်သည့် NCA မထိုးရသေး သော အဖွဲ့များသည် UWSP/UWSA, NDAA, MNDAA, KIO, SSPP, TNLA, AA နှင့် KNPP တို့ဖြစ်သည်။ ထို့အပြင် နာဂအဖွဲ့ (NSCN-K)လည်း လေ့လာသူအ ဖြစ် တက်ရောက်သည်။ ‘‘နိုင်ငံတစ်ခုရဲ့ အရေးဆို တော့ ချက်ချင်းလက်ငင်းကြီး တော့ မဖြစ်နိုင်ဘူးပေါ့နော်။ ဒါ ခုရေတွင်းတူးပြီးတော့ ရေကြည် သောက်လို့တော့ မရဘူးပေါ့လေ။ ဒါဘာအလုပ်မဆိုပေါ့။ ဒါက Process နည်းနည်းတော့ ရှည်နေ ဦးမှာပါ။ အဲဒီလို့ပဲ ယူဆတယ်ခင် ဗျ’’ဟု NSCN-K ပြောရေးဆိုခွင့် ရှိသူ ဦးကျော်ဝမ်းစိန်က ဆိုသည်။ ထို့အပြင် ၁၉၄၇ ပင်လုံ ညီလာခံတွင် ပါဝင်ခဲ့သည့် ခေါင်း ဆောင်များ၏ မိသားစုဝင်များ လည်း ယခု ၂၁ ရာစု ပင်လုံအ စည်းအဝေးသို့ တက်ရောက် သည်။ ၂၁ ရာစု ပင်လုံမှတစ်ဆင့် မြန်မာနိုင်ငံအတွက် လိုအပ်သည့် ငြိမ်းချမ်းရေးရမည်ဟု မျှော်လင့် ကြောင်း ပင်လုံစာချုပ်တွင် ၁၇ ဦး မြောက် လက်မှတ်ရေးထိုးသူ ဒူဝါဇော်ရစ်၏ဇနီး ဒေါ်အယ်လ် ဂျာတောင်က ပြောသည်။ ‘‘တိုက်ပွဲတွေကို အမြန်ဆုံး ချုပ်ငြိမ်းအောင်လုပ်နိုင်မယ််ဆို ရင် ငြိမ်းချမ်းရေးက အလွယ် တကူပဲ ရသွားမှာပါ။ ဆွေးနွေးမှု တွေထက် လက်တွေ့လုပ်ဆောင် မှုတွေကို တတ်နိုင်သမျှတော့ လုပ်သင့်တယ်လို့ မြင်တယ်လေ။ ပြည်သူတွေ၊ လူထုတွေမျက်နှာကို ရှေး ရှုကြပါ။ ဆွေးနွေးမှုတွေ အဆင်ပြေကြပါစေ’’ဟု ၎င်းက ဆိုသည်။ ယခုအကြိမ် ၂၁ ရာစု ပင်လုံ အစည်းအဝေးတွင် ဆွေးနွေးတင် ပြချက်များသည် ယခင်ညီလာခံ ထက် နည်းပါးသော်လည်း များ စွာအကျိုးကျေးဇူးရစေကြောင်း အစိုးရကိုယ်စားလှယ် ဦးဇော်ဌေး က ညီလာခံ ပထမနေ့အပြီး သတင်းစာရှင်းလင်းပွဲတွင် ပြော သည်။ ‘‘မြောက်ပိုင်းမှာ ဖြစ်ပွားနေ တဲ့ တိုက်ပွဲတွေနဲ့ပတ်သက်လို့၊ ဒီ လက်နက်ကိုင် ပဋိပက္ခတွေနဲ့ပတ် သက်လို့ ဘယ်လိုလျှော့ချမလဲဆို တာကို သက်ဆိုင်ရာ အစိုးရကိုယ် စားလှယ်တွေနဲ့ ဆွေးနွေးနိုင်တဲ့ အခင်းအကျင်းတစ်ရပ်ကို ဒီညီ လာခံကို အကြောင်းပြုပြီးတော့မှ ကျွန်တော်တို့က ဆောင်ရွက်နိုင် တယ်ပေါ့’’ဟု ၎င်းက ဥပမာပေး ပြောကြားသည်။ မြောက်ပိုင်းခုနစ်ဖွဲ့သည် ဇူလိုင် ၁၁ ရက် မွန်းလွဲတွင် တပ် မတော်ခေါင်းဆောင်များနှင့် အဖွဲ့ခွဲ၍ ဆွေးနွေးခဲ့သည်။ ဇူလိုင် ၁၂ရက် (ယနေ့)တွင်လည်း မြောက်ပိုင်းလက်နက်ကိုင်အဖွဲ့ခေါင်း ဆောင်များမှ သုံးဖွဲ့နှင့် လေးဖွဲ့ခွဲ ၍ နိုင်ငံတော်၏ အတိုင်ပင်ခံ ပုဂ္ဂိုလ်အား တွေ့ဆုံဆွေးနွေးမည် ဖြစ်ကြောင်း ဦးဇော်ဌေးက ပြော သည်။ ‘‘လက်ရှိ တိုက်ပွဲတွေဖြစ်ပွား နေတဲ့ အဖွဲ့တွေနဲ့ ကျွန်တော်တို့ တပ်ပိုင်းဆိုင်ရာ ဆွေးနွေးညှိနှိုင်း မှုတွေ အဓိကထားပြီး လုပ်ဆောင် ဖို့ ဆောင်ရွက်ထားပါတယ်’’ဟု ဦးဇော်ဌေးက ပြောသည်။ NCA လက်မှတ်ရေးထိုးထား သည့် တိုင်းရင်းသားလက်နက် ကိုင် ၁၀ ဖွဲ့မှ ခေါင်းဆောင်များ ကလည်း NCA တွင် ပါဝင်ခြင်း မရှိသေးသည့်အဖွဲ့များ ငြိမ်းချမ်း ရေးလုပ်ငန်းစဉ်တွင် ပါဝင်ရေး တိုက်တွန်းမည်ဟု တိုင်းရင်းသား လက်နက်ကိုင်အစုအဖွဲ့ကိုယ် စားလှယ် ဒေါက်တာဆလိုင်းလျန် မှုန်းဆာခေါင်းက ပြောသည်။ ‘‘ကျွန်တော်တို့ ဒီပွဲမှာ ရရှိ လာမယ့် ရလဒ်တွေက အချက် ပေါင်းမများပေမယ့် ဒီညီလာခံက ကျင်းပရကျိုးနပ်တယ်’’ဟု ၎င်းက ဆိုသည်။ ပြည်ထောင်စုငြိမ်းချမ်းရေး ညီလာခံ- ၂၁ ရာစု ပင်လုံတတိယအစည်းအဝေး ပထမနေ့တွင် ပြည်ထောင်စုငြိမ်းချမ်းရေး ဆွေးနွေးမှု ပူးတွဲကော်မတီ (UPDJC) အတွင်းရေးမှူးများက နိုင်ငံရေး၊ လူမှုရေး၊စီးပွားရေး၊ မြေယာနှင့် သဘာဝ ပတ်ဝန်းကျင်ဆိုင်ရာ မူဝါဒများ ဟူသည့် ကဏ္႑လေးရပ်မှ ညီလာ ခံတွင် ဆွေးနွေးမည့် အချက် ၁၄ ချက်ကို စာတမ်းတင်ပြခဲ့သည်။ ယင်းအချက်များကို အစိုးရ၊ လွှတ်တော်၊ တပ်မတော်၊ နိုင်ငံ ရေးပါတီနှင့် NCA လက်မှတ်ထိုး တိုင်းရင်းသားလက်နက်ကိုင် ၁၀ ဖွဲ့မှ ညီလာခံကိုယ်စားလှယ်များ က ကဏ္႑အလိုက်သော်လည်း ကောင်း၊ အစုအဖွဲ့အလိုက်သော် လည်းကောင်း ဆွေးနွေးမည်ဖြစ် သည်။ ညီလာခံကို ဇူလိုင် ၁၆ ရက် အထိ ခြောက်ရက်ကြာကျင်းပရန် သတ်မှတ်ထားသည်။",politic,3
နတ်မောက်မြို့ ဗိုလ် ချုပ်အောင်ဆန်းနေအိမ်ပြတိုက် တွင် အာဇာနည်နေ့အထိမ်းအ မှတ်အဖြစ် ဗိုလ်ချုပ်အောင်ဆန်း အဋ္ဌမတန်းကျောင်းသားဘ၀က အသုံးပြုခဲ့သည့် စာအုပ်ကို ပထမဆုံးအကြိမ်ပြသမည် ဖြစ်ကြောင်း အမျိုးသားပြတိုက်နေပြည်တော် လက်ထောက်ညွှန်ကြားရေးမှူး ဦးထွန်းထွန်းလွင်က ပြောသည်။ ‘‘ဗိုလ်ချုပ် ရှစ်တန်းကျောင်း သားဘ၀က ရေနံချောင်းအမျိုး သားကျောင်းမှာ တက်ခဲ့တုန်းက သူကိုယ်တိုင်လက်မှတ်ထိုးထား တဲ့ စာအုပ်ကို ဒေသခံက လာလှူ တာ။ အဲဒါလေးကို အထူးပြသမှာ ပါ’’ဟု ၎င်းက ပြောသည်။ ယခုနှစ် အာဇာနည်နေ့တွင် နတ်မောက်ရှိ နေအိမ်ပြတိုက်၌ အာဇာနည် ကိုးဦး၏ အဆိုအမိန့် များ၊ ဓာတ်ပုံများကို အထူးပြခန်း အဖြစ် ပြသမည်ဖြစ်သည်။ ထို့အပြင် နတ်မောက်မြို့ရှိကျောင်းသား၊ ကျောင်းသူများ၏ အာဇာနည်နေ့ နှင့် ပတ်သက်သည့် ဆောင်းပါး၊ ကဗျာများ ပြသထားမည်ဖြစ် သည်။ နေအိမ်ပြတိုက်၏ ကြံ့ခိုင်မှုအရ အပေါ်တက်ရောက်ခွင့်ကို တစ်ကြိမ်လျှင်လူဦးရေ ၃၀ ကန့်သတ်ထားမည်ဖြစ်ကြောင်း ဦးထွန်းထွန်းလွင်ကပြောသည်။ အဆိုပါနေ့တွင် လာရောက်မည့်သူ များကို ဗိုလ်ချုပ်နေအိမ်ပြတိုက် နှင့် ပတ်သက်သည့် အကြောင်း အရာများ လက်ကမ်းစာစောင် ပေးေ၀မည်ဖြစ်သည်။ နတ်မောက်မြို့ရှိ နေအိမ်ပြ တိုက်ကို ဇူလိုင် ၁၉ ရက် အာဇာ နည်နေ့ကစတင်ကာ ဇူလိုင် ၂၁ရက်အထိ သုံးရက်ကြာ လေ့လာ ကြည့်ရှုနိုင်မည်ဖြစ်သည်။ ဗိုလ်ချုပ်အောင်ဆန်းသည် မကွေး တိုင်း မကွေးခရိုင် နတ်မောက်မြို့ ရှိ အဆိုပါနေအိမ်တွင် ၁၉၂၉ခုနှစ် အထိ နေထိုင်ခဲ့သည်။ အဆိုပါနေအိမ်သည် သက် ငယ်မိုး၊ ပျဉ်ကာနှစ်ထပ်၊ အုတ် ဖိနပ်ခံ၊ ခြောက်ပင်အိမ်ဖြစ်ပြီး အ ရှေ့အနောက် ၇၅ ပေ၊ တောင် မြောက် ၃၆ ပေအကျယ်ရှိကာ အိမ်၀ိုင်းသည် တောင်မြောက်ပေ ၂၂၀ ၊ အရှေ့အနောက် ပေ ၁၅၀ကျယ်၀န်း၍ ပြတိုက်၏မြေနေရာ သည် ၀ဒသမ၇၃၅ ဧက ကျယ်၀န်းသည်။,politic,3
နတ်မောက်မြို့ ဗိုလ် ချုပ်အောင်ဆန်းနေအိမ်ပြတိုက် တွင် အာဇာနည်နေ့အထိမ်းအ မှတ်အဖြစ် ဗိုလ်ချုပ်အောင်ဆန်း အဋ္ဌမတန်းကျောင်းသားဘ၀က အသုံးပြုခဲ့သည့် စာအုပ်ကို ပထမဆုံးအကြိမ်ပြသမည် ဖြစ်ကြောင်း အမျိုးသားပြတိုက်နေပြည်တော် လက်ထောက်ညွှန်ကြားရေးမှူး ဦးထွန်းထွန်းလွင်က ပြောသည်။ ‘‘ဗိုလ်ချုပ် ရှစ်တန်းကျောင်း သားဘ၀က ရေနံချောင်းအမျိုး သားကျောင်းမှာ တက်ခဲ့တုန်းက သူကိုယ်တိုင်လက်မှတ်ထိုးထား တဲ့ စာအုပ်ကို ဒေသခံက လာလှူ တာ။ အဲဒါလေးကို အထူးပြသမှာ ပါ’’ဟု ၎င်းက ပြောသည်။ ယခုနှစ် အာဇာနည်နေ့တွင် နတ်မောက်ရှိ နေအိမ်ပြတိုက်၌ အာဇာနည် ကိုးဦး၏ အဆိုအမိန့် များ၊ ဓာတ်ပုံများကို အထူးပြခန်း အဖြစ် ပြသမည်ဖြစ်သည်။ ထို့အပြင် နတ်မောက်မြို့ရှိကျောင်းသား၊ ကျောင်းသူများ၏ အာဇာနည်နေ့ နှင့် ပတ်သက်သည့် ဆောင်းပါး၊ ကဗျာများ ပြသထားမည်ဖြစ် သည်။ နေအိမ်ပြတိုက်၏ ကြံ့ခိုင်မှုအရ အပေါ်တက်ရောက်ခွင့်ကို တစ်ကြိမ်လျှင်လူဦးရေ ၃၀ ကန့်သတ်ထားမည်ဖြစ်ကြောင်း ဦးထွန်းထွန်းလွင်ကပြောသည်။ အဆိုပါနေ့တွင် လာရောက်မည့်သူ များကို ဗိုလ်ချုပ်နေအိမ်ပြတိုက် နှင့် ပတ်သက်သည့် အကြောင်း အရာများ လက်ကမ်းစာစောင် ပေးေ၀မည်ဖြစ်သည်။ နတ်မောက်မြို့ရှိ နေအိမ်ပြ တိုက်ကို ဇူလိုင် ၁၉ ရက် အာဇာ နည်နေ့ကစတင်ကာ ဇူလိုင် ၂၁ရက်အထိ သုံးရက်ကြာ လေ့လာ ကြည့်ရှုနိုင်မည်ဖြစ်သည်။ ဗိုလ်ချုပ်အောင်ဆန်းသည် မကွေး တိုင်း မကွေးခရိုင် နတ်မောက်မြို့ ရှိ အဆိုပါနေအိမ်တွင် ၁၉၂၉ခုနှစ် အထိ နေထိုင်ခဲ့သည်။ အဆိုပါနေအိမ်သည် သက် ငယ်မိုး၊ ပျဉ်ကာနှစ်ထပ်၊ အုတ် ဖိနပ်ခံ၊ ခြောက်ပင်အိမ်ဖြစ်ပြီး အ ရှေ့အနောက် ၇၅ ပေ၊ တောင် မြောက် ၃၆ ပေအကျယ်ရှိကာ အိမ်၀ိုင်းသည် တောင်မြောက်ပေ ၂၂၀ ၊ အရှေ့အနောက် ပေ ၁၅၀ကျယ်၀န်း၍ ပြတိုက်၏မြေနေရာ သည် ၀ဒသမ၇၃၅ ဧက ကျယ်၀န်းသည်။,politic,3
ပြည်ထောင်စုငြိမ်းချမ်း ရေးညီလာခံ - ၂၁ ရာစုပင်လုံ အစည်းအေ၀း ဒုတိယနေ့ကို ဇူလိုင် ၁၂ ရက်ကကျင်းပရာ နိုင်ငံ ရေးအပါအ၀င် ကဏ္႑လေးရပ်မှ ညီလာခံသို့ တင်သွင်းသည့်အ ချက် ၁၄ ချက်ကိုအစုအဖွဲ့အလိုက် ဆွေးနွေးသည်။ ပြည်ထောင်စု ငြိမ်းချမ်းရေး ဆွေးနွေးမှု ပူးတွဲကော်မတီ (UPDJC)က နိုင်ငံရေး၊ လူမှုရေး၊ စီးပွားရေး၊ မြေယာနှင့် သဘာ၀ ပတ်၀န်းကျင်ဆိုင်ရာမူဝါဒများ စသည့် ကဏ္႑လေးရပ်မှ အချက် ၁၄ ချက်ကို ညီလာခံသို့ တင်သွင်း ထားရာ အစိုးရ၊ လွှတ်တော်၊ တပ်မတော်၊ ရွေးကောက်ပွဲအနိုင် ရ နိုင်ငံရေးပါတီများနှင့် NCA လက်မှတ်ထိုးတိုင်းရင်းသားလက် နက်ကိုင် ၁၀ ဖွဲ့မှ ညီလာခံကိုယ် စားလှယ်များက အစုအဖွဲ့အ လိုက်ဆွေးနွေးခဲ့သည်။ အဆိုပြုချက်များနှင့် ပတ် သက်၍ အစုအဖွဲ့အလိုက်ဆွေး နွေးမှုများအဆင်ပြေကြောင်း ညီ လာခံ ကိုယ်စားလှယ်အများစုက ယမန်နေ့ညနေ၌ ပြုလုပ်သည့် သတင်းစာရှင်းလင်းပွဲတွင် ပြော သည်။ ‘‘လွှတ်တော်အစုအဖွဲ့ ဆွေး နွေးမှုတွေကတော့ အားလုံးအ ဆင်ပြေပါတယ်။ UPDJC ကနေ ဆွေးနွေးပြီးတဲ့ နောက်မှာပြန်ကျ လာတဲ့ သဘောတူပြီးသားအ ချက်တွေ အပြင်အချက်တွေအား လုံးကို ကျွန်မတို့လွှတ်တော်အစု အဖွဲ့ကတော့ အားလုံးသဘောတူ တယ်။ အားလုံးက မနက်ဖြန်မှာ ဘယ်လိုပုံစံမျိုးနဲ့ဆက်လက်ဆွေး နွေးဖို့ဆိုတာမျိုး တိုင်ပင်ထားပါ တယ်’’ ဟု လွှတ်တော်အစုအဖွဲ့ မှ ဒေါ်ခင်စန်းလှိုင်ကပြောသည်။ ယနေ့ (ဇူလိုင် ၁၃ ရက်) တွင်မူညီလာခံ အဆိုပြုချက်များ ကို ကဏ္႑အလိုက်ခွဲ၍ အစုအဖွဲ့ အားလုံးမှ ကိုယ်စားလှယ်များက ပါ၀င် ဆွေးနွေးမည်ဖြစ်သည်။ နိုင်ငံရေးပါတီ အစုအဖွဲ့အနေ ဖြင့်မူ ကဏ္႑အလိုက်ဆွေးနွေးမှု တွင် တစ်ဖက်နှင့် တစ်ဖက်ညှိ နှိုင်း၍ သဘောတူညီချက်များ ရရှိ နိုင်ရေး ဆွေးနွေးမည်ဖြစ်ကြောင်း အဆိုပါအစုအဖွဲ့မှ ပြောရေးဆို ခွင့်ရှိသူ စိုင်းကျော်ညွန့်ကပြော သည်။ ‘‘ကျွန်တော်တို့အစုအဖွဲ့က လိုချင်တဲ့ဟာအတိုင်း အတိအကျ ကြီးတော့ဖြစ်ချင်မှဖြစ်မယ်။ ဒါဆို ရှေ့ဆက်ညှိနှိုင်းပြီးတော့ဘယ် လောက်ထိလျှော့လို့ရတဲ့အတိုင်း အတာ၊ ဘယ်လောက်လဲကအစ ကျွန်တော်တို့ နိုင်ငံရေးပါတီက တော့ ဆွေးနွေးတာတွေရှိပါ တယ်’’ ဟု ၎င်းကပြောသည်။ ညီလာခံကျင်းပနေသည့် ကာလအတွင်း ကောင်းမွန်သည့် ရလဒ်များ ထွက်ရန် ဆက်လက် ဆွေးနွေးဆောင်ရွက်မည် ဖြစ် ကြောင်း အစိုးရကိုယ်စားလှယ် ဦးလှမောင်ရွှေက ပြောသည်။ ၂၁ ရာစုပင်လုံ တတိယအ စည်းအေ၀းသို့ တင်သွင်းသည့် နိုင်ငံရေးဆိုင်ရာ အဆိုပြုချက် သည် ကျား၊ မ ဆိုင်ရာတန်းတူ ညီမျှမှု ဖြစ်ရာယင်းတွင် ‘ဒီမိုကရေ စီနှင့်ဖက်ဒရယ်စနစ်တို့ကို အခြေ ခံသော ပြည်ထောင်စု၏ မည် သည့် နိုင်ငံသားကိုမျှ ကျား၊ မ ဆိုင်ရာလိင်ကွဲပြားမှုကို အခြေခံ သောခွဲခြားဆက်ဆံခြင်း မရှိစေ ရေးနှင့် တန်းတူညီမျှမှု ရှိစေရေး အတွက်မူဝါဒချမှတ်ရမည်။ကဏ္႑ အသီးသီးတွင် အမျိုးသမီးများအ နည်းဆုံး ၃၀ ရာခိုင်နှုန်း ပါ၀င်ရေး ကိုအားပေးရန်၊ ဒီမိုကရေစီနှင့် ဖက်ဒရယ်စနစ်တို့ကို အခြေခံ သောပြည်ထောင်စုတွင် ကျား၊ မရေးရာအခြေပြုအကြမ်း ဖက်မှု များကို ကာကွယ်နိုင်သည့် မူဝါဒ များ ချမှတ်အကောင်အထည် ဖော်ဆောင်ရွက်ရန်နှင့် ကျား၊ မဆိုင်ရာတန်းတူညီမျှမှုကို အ ထောက်အကူပြုစေရန် အမျိုး သမီးများ၏ စွမ်းဆောင်ရည်ကို မြှင့်တင်ပေးရမည်’ ဟူ၍ ပါ၀င် သည်။ စီးပွားရေးကဏ္႑တွင်မူ ဖက် ဒရယ်စနစ်ဆိုင်ရာအခြေခံမူအဆို ပြုချက်ကို ဆွေးနွေးရန် တင်ပြ ထားကာ ‘‘တိုင်းဒေသကြီး၊ ပြည် နယ်အစိုးရများသည် မိမိတို့ တိုင်း ဒေသကြီး၊ ပြည်နယ်များ အတွင်း ရှိ အများပြည်သူအကျိုးစီးပွား အတွက် ဦးစားပေးအကောင်အ ထည်ဖော်လုပ်ဆောင်နိုင်ရန်စီး ပွားရေးဆိုင်ရာ ဖွံ့ဖြိုးရေးစီမံကိန်း နှင့် မူဝါဒများကို ရေးဆွဲချမှတ် ဖော်ဆောင်ခွင့်ရှိရမည်။ ထိုသို့ ရေးဆွဲရာတွင် ပြည်ထောင်စု စီးပွားရေးဆိုင်ရာဖွံ့ဖြိုးရေး စီမံ ကိန်းနှင့် မူဝါဒများကို သဟဇာတ ဖြစ်စေရေးနှင့် ဆက်စပ်သော အခြားတိုင်းဒေသကြီး၊ ပြည်နယ် များ၏ အကျိုးစီးပွားကို ထိခိုက် မှုမရှိစေရေးထည့်သွင်းစဉ်းစား ရန်’’ ဆိုသည့်အချက်ဖြစ်သည်။ လူမှုရေးကဏ္႑အတွက်ပြန် လည်နေရာချထားရေး ပြန်လည် ထူထောင်ရေး၊ လူမှုဖွံ့ဖြိုးရေးဆိုင် ရာကိစ္စရပ်များဆိုင်ရာ အခြေခံမူ သဘောတူညီချက် ခုနစ်ချက်ကို ဆွေးနွေးအတည်ပြုနိုင်ရန် တင် ပြထားသည်။ ထို့အပြင် မြေယာ နှင့် သဘာ၀ပတ်၀န်းကျင် ကဏ္႑ ဆိုင်ရာမူဝါဒ အဆိုပြုချက်တွင်မူ မြေယာနှင့် သဘာ၀ပတ်၀န်းကျင် ဆိုင်ရာ အကာအကွယ်ပြုရေး အစီအမံများ တင်သွင်းထား သည်။ အထက်ပါအခြေခံအဆိုပြု ချက်မျာဆွေးနွေးရန် ညီလာခံကို ဇူလိုင် ၁၆ ရက်အထိ ခြောက် ရက်ကြာ ကျင်းပရန် သတ်မှတ် ထားသည်။,politic,3
၂၁ ရာစုပင်လုံကျင်းပနေ စဉ် ရှမ်းပြည်နယ်တောင်ပိုင်း မိုင်း ကိုင်မြို့နယ်၌ မြန်မာ့တပ်မတော် နှင့် RCSS တို့ တိုက်ပွဲဖြစ်ပွားပြီး ကျေးရွာငါးရွာမှ ဒေသခံလူ ခုနစ် ရာခန့်သည် စစ်ဘေးလွတ်ရာ ထွက်ပြေးလာကြောင်း ဘေး အန္တရာယ် စီမံခန့်ခွဲမှုဦးစီးဌာနနှင့် ဒေသတွင်းလွှတ်တော်ကိုယ်စား လှယ်များက ပြောသည်။ ရှမ်းပြည်နယ််တောင်ပိုင်း မိုင်းကိုင်မြို့နယ် ဟမ်းငိုင်းကျေး ရွာအုပ်စုအနီးတွင် ဇူလိုင် ၁၀ ရက်နံနက်ကစတင်ကာတိုက်ပွဲအ ပြင်းအထန်ဖြစ်ပွား၍ ဒေသခံအ ရပ်သားများ ထွက်ပြေးလာခြင်း ဖြစ်ကြောင်း စစ်ဘေးရှောင်များ အား သွားရောက်တွေ့ဆုံခဲ့သည့် ကျေးသီးမြို့နယ် ပြည်နယ်လွှတ် တော်ကိုယ်စားလှယ်စိုင်းစံမိန်းက ပြောသည်။ ‘‘မနေ့က မနက် ၇ နာရီက နေစပြီး မိုးချုပ်တဲ့အထိဖြစ်တာ။ ဒီနေ့မနက်နဲ့ နေ့လယ်မှာတစ်ခါ ထပ်ဖြစ်တယ်။ လယ်တွေကောက် စိုက်နေကြတုန်း ထွက်ပြေးလာရ တာ။ တော်တော်ဒုက္ခရောက်ကြ တယ်’’ ဟု စိုင်းစံမိန်းက ပြော သည်။ တိုက်ပွဲဖြစ်ပွားရာနေရာအ နီးရှိ နောင်တော၊ ကုန်းမြောင်၊ စံ ပေါင်၊ နားလေနှင့် ဟိုဖိုင်ကျေး ရွာများမှ ဒေသခံလူခုနစ်ရာခန့် သည် ကျေးသီးနှင့်မိုင်းကိုင်မြို့ပေါ် သို့ထွက်ပြေးလာ၍ ကူညီကယ် ဆယ်ရေး လုပ်ဆောင်နေကြောင်း ရှမ်းပြည်နယ်ဘေးအန္တရာယ် စီမံ ခန့်ခွဲမှုဦးစီးဌာန ဦးစီးမှူးညွှန်ကြား ရေးမှူးဦးစိုးနိုင်ကပြောသည်။ ‘‘မနက်ပိုင်းစာရင်းရတာ လူ ဦးရေ ၄၅၁ ယောက်။ ရှမ်းပြည် နယ်အစိုးရကရော ကျွန်တော်တို့ ဌာနကပါ ထောက်ပ့ံရေးပစ္စည်း တွေပေးထားတယ်။ ညနေမှာအိမ် ထောင်စု ၉၀ ကျော်ထပ်ရောက် တယ်ကြားတယ်။ စုစုပေါင်း ခုနစ် ရာခန့်ဖြစ်သွားနိုင်တယ်’’ ဟု ဦးစိုး နိုင်က ပြောသည်။ တိုက်ပွဲဖြစ်ရသည့် အ ကြောင်းရင်းသည် RCSSလှုပ်ရှား နယ်မြေသို့ တပ်မတော်က ၀င် ရောက်လာခြင်းကြောင့်ဖြစ်ပြီး ၂၁ ရာစုပင်လုံကျင်းပနေချိန်တွင် ဖြစ်ပွားသော တိုက်ပွဲကြောင့် နှစ်ဖက်ယုံကြည်မှု ပျက်ပြားစေ ကြောင်း စိုင်းစံမိန်းကပြောသည်။ တိုက်ပွဲသည် ကျေးရွာများနှင့် မလှမ်းမကမ်းတွင်ဖြစ်နေသလို ရွာအနီးသို့ လက်နက်ကြီးကျည် ကျရောက်ပေါက်ကွဲမှုများရှိနေ သည်ဟု ၎င်းကပြောသည်။ RCSS/SSA သည် တစ်နိုင် ငံလုံးအပစ်ရပ်စာချုပ် (NCA)ရေး ထိုးထားပြီး နေပြည်တော်တွင် ကျင်းပနေသည့် ၂၁ ရာစုပင်လုံ တတိယ အစည်းအေ၀းတွင် လည်း ကိုယ်စားလှယ်အဖွဲ့ တက် ရောက်နေသည်။ ယမန်နေ့က ပင်လုံအစည်းအေ၀းတက်ရောက် လာသည့် RCSS တာ၀န်ရှိသူ တစ်ဦးအား ယင်းကိစ္စနှင့်ပတ်သက်၍ မေးမြန်းရာပြန်လည် ဖြေ ကြားရန် ငြင်းဆိုသည်။,politic,3
ပြည်ထောင်စုငြိမ်းချမ်းရေးညီလာခံ- ၂၁ ရာစုပင်လုံ တတိယအစည်းအေ၀း ဒုတိယနေ့ တွင် ကျင်းပသော တိုင်းရင်းသား လက်နက်ကိုင်အစုအဖွဲ့အစည်း အေ၀းသို့ NCA လက်မှတ်မထိုးရသေးသည့် တိုင်းရင်းသားလက်နက်ကိုင်အဖွဲ့ အချို့တက်ရောက်ဆွေးနွေးကာ သဘောထားတင်ပြခဲ့ကြောင်း NCA လက်မှတ်ထိုးထားသည့် ABSDF ဒုဥက္ကဋ္ဌဦးမျိုး၀င်းကပြောသည်။ အစိုးရ၊ လွှတ်တော်၊ တပ်မ တော်၊ နိုင်ငံရေးပါတီ၊ တိုင်းရင်း သားလက်နက်ကိုင်အဖွဲ့များ သည် ၂၁ ရာစုပင်လုံသို့ တင်သွင်း ထားသည့် နိုင်ငံရေး၊ စီးပွားရေး၊ လူမှုရေး၊ မြေယာနှင့် သဘာ၀ ပတ်၀န်းကျင်ဆိုင်ရာမူဝါဒများဟူ သည့် ကဏ္႑အလိုက် တင်ပြထားသည့်အချက် ၁၄ ချက်နှင့် ပတ် သက်ပြီး အစုအဖွဲ့အလိုက်ဆွေး နွေးခဲ့သည်။ ညီလာခံတတိယနေ့ဖြစ်သည့် ဇူလိုင် ၁၃ ရက်တွင် ကဏ္႑အလိုက် ဆွေးနွေးမည် ဖြစ်သည်။ ၂၁ ရာစုပင်လုံသို့ NCA မထိုးရသေးသည့် တိုင်းရင်းသားလက် နက်ကိုင် ကိုးဖွဲ့တက်ရောက်ခဲ့ရာ ကရင်နီအမျိုးသားတိုးတက်ရေး ပါတီ (KNPP) နှင့် နာဂအမျိုးသားဆိုရှယ်လစ်ကောင်စီ (NSCN-K) မှ ကိုယ်စားလှယ်များသည် ဒုတိယနေ့၌ ပြုလုပ်သော တိုင်းရင်းသား လက်နက်ကိုင်အစုအဖွဲ့အစည်း အေ၀းသို့ တက်ရောက်ခဲ့သည်။ NCA လက်မှတ်မထိုးရသေး သည့် တိုင်းရင်းသားလက်နက် ကိုင်အဖွဲ့များအနေဖြင့် လက်မှတ်မထိုးရသေးသော်လည်း တိုင်းရင်း သားလက်နက်ကိုင်အစုအဖွဲ့အ စည်းအေ၀းများတွင် ဆွေးနွေးခွင့်၊ အကြံပြုခွင့်ရှိကြောင်း ဦးမျိုး၀င်း က ပြောသည်။ ‘‘အားလုံးရဲ့ သဘောထားကို စုပြီးတော့မှ မနက်ဖြန်ကဏ္႑အ လိုက်မှာ တိုင်းရင်းသားလက်နက် ကိုင်အဖွဲ့အစည်းတွေက တင်ပြ မှာ။ လာတက်ခြင်း၊ မတက်ခြင်း ဆိုတာ တစ်ဖွဲ့ချင်းစီရဲ့ ဆုံးဖြတ် ချက်။ ကျွန်တော်တို့ကတော့ တံခါးဖွင့်ထားတယ်။ ကြိုဆိုတယ်။ဒီနေ့မှာတော့ ကရင်နီအမျိုးသား တိုးတက်ရေးပါတီကလည်း လာ တယ်။ ပြီးရင် နာဂအနေနဲ့လည်း လာတက်ပါတယ်။ တိုင်းရင်းသား လက်နက်ကိုင်အစုအဖွဲ့အစည်း အေ၀းမှာ ကရင်အမျိုးသားတိုး တက်ရေးပါတီလည်း သူတို့ပါတီ ရဲ့ သဘောထားတင်ပြတာရှိပါ တယ်’’ဟု ၎င်းက ဆိုသည်။ ၂၁ ရာစုပင်လုံတတိယအ စည်းအေ၀းသို့ NCA မထိုးရသေး သည့် တိုင်းရင်းသားလက်နက် ကိုင်အဖွဲ့ ကိုးဖွဲ့တက်ရောက်ခဲ့ သည်။ အဆိုပါတိုင်းရင်းသားလက် နက်ကိုင်အစုအဖွဲ့အစည်းအေ၀း သို့ မြောက်ပိုင်းလက်နက်ကိုင် ခုနစ်ဖွဲ့တက်ရောက်သည်ကိုမူ မ တွေ့ရကြောင်း NCA လက်မှတ် ထိုး ပအို၀်းအဖွဲ့ (PNLO) ဒုဥက္ကဋ္ဌ ခွန်မြင့်ထွန်းက ပြောသည်။ ယနေ့ကျင်းပမည့် ကဏ္႑အ လိုက် ဆွေးနွေးပွဲများတွင်မူ NCA လက်မှတ်မထိုးရသေးသည့် အဖွဲ့ များအနေဖြင့် ပါ၀င်ဆွေးနွေးအ ကြံပြုခွင့်မရှိပေ။ အစိုးရ၊ လွှတ် တော်၊ တပ်မတော်၊ နိုင်ငံရေးပါတီနှင့် NCA လက်မှတ်ထိုးတိုင်းရင်း သားလက်နက်ကိုင်အဖွဲ့များအ နေဖြင့် နိုင်ငံရေးအပါအ၀င် သက် ဆိုင်ရာကဏ္႑အလိုက် စုပေါင်း ဆွေးနွေးမည် ဖြစ်သည်။ ‘၀’အဖွဲ့ (UWSA) ၊ ကချင် အဖွဲ့ (KIA)၊ မိုင်းလားအဖွဲ့ (NDAA) ၊ ရှမ်းအဖွဲ့ (SSPP)၊ တအာင်းအဖွဲ့ (TNLA)၊ ကိုးကန့် အဖွဲ့ (MNDAA) နှင့် ရခိုင်အဖွဲ့ (AA) တို့သည် ၂၁ ရာစုပင်လုံဖွင့် ပွဲနေ့တွင် တက်ရောက်သော်လည်း အစုအဖွဲ့အစည်းအေ၀း များသို့ တက်ရောက်မည့် အခြေ အနေမရှိဘဲ ညီလာခံမပြီးဆုံးမီ ပြန်လည်ထွက်ခွာမည့် အခြေအနေရှိကြောင်း ကိုယ်စားလှယ် အချို့က သုံးသပ်သည်။ ယင်း ခုနစ်ဖွဲ့သည် ဇူလိုင် ၁၁ ရက်တွင် တပ်မတော်ကာကွယ်ရေးဦးစီးချုပ်၊ ဒုတိယတပ်မတော်ကာကွယ်ရေးဦးစီးချုပ်နှင့်သီးခြားစီတွေ့ဆုံပြီး ဇူလိုင် ၁၂ ရက် ညနေပိုင်းတွင် နိုင်ငံတော်၏ အတိုင်ပင်ခံပုဂ္ဂိုလ် ဒေါ်အောင်ဆန်းစုကြည်နှင့် တွေ့ဆုံဆွေးနွေးခဲ့သည်။,politic,3
နေပြည်တော်၌ ကုလသမဂ္ဂရုံးခွဲလှစ်ခြင်းသည် မြန်မာအစိုးရနှင့် ကုလသမဂ္ဂအ ကြားပူးပေါင်းဆောင်ရွက်မှု ပိုမို လုပ်ဆောင်နိုင်မည်ဖြစ်ကြောင်း ကုလသမဂ္ဂ လက်ထောက်အ တွင်းရေးမှူးချုပ် မစ္စတာဟောင် လျမ်ရှီက ဇူလိုင် ၁၁ ရက်တွင် ပြောကြားသည်။ ကုလသမဂ္ဂရုံးခွဲကို နေပြည် တော် ဥတ္တရသီရိမြို့နယ်၌ ဇူလိုင် ၁၁ရက်တွင်စတင်ဖွင့်လှစ်ပြီး ယင်းရုံးခွဲအသစ်ကို တက်ရောက်ဖွင့် လှစ်ပေးသည့် လက်ထောက်အ တွင်း ရေးမှူးချုပ်က ယင်းသို့ပြော ကြားကြောင်း ကုလသမဂ္ဂသတင်း အချက်အလက်စင်တာ (ရန်ကုန်) ကယမန်နေ့၌ ထုတ်ပြန်သည်။ ‘‘ဒီရုံးက အစိုးရနဲ့မြန်မာပြည် သူလူထုကို အကူအညီတွေပေးဖို့ နဲ့ ပူးပေါင်းဆောင်ရွက်နေတဲ့ ကု လသမဂ္ဂရဲ့ အမှတ်သငေ်္ကတပါ ပဲ။ ကုလပဋိညာဉ်မှာပါတဲ့ တန်ဖိုး ထားမှုတွေကိုလည်း ဆက်လက် ဆောင်ရွက်သွားမှာပါ’’ ဟု ၎င်း ကပြောသည်။ မြန်မာအစိုးရသည် ရန်ကုန် အခြေစိုက် ကုလသမဂ္ဂအေဂျင် စီများနှင့် ပိုမိုပူးပေါင်းဆောင်ရွက် ရန် ရုံးခွဲဖွင့်လှစ်ခွင့် ပြုခဲ့ကြောင်း နိုင်ငံခြားရေး၀န်ကြီးဌာန အမြဲ တမ်းအတွင်း၀န်ဦးမြင့်သူက ပြော ကြားသည်။ ‘‘အရင်ကတော့ ကျွန်တော် တို့နဲ့တွေ့ဆုံဆွေးနွေးဖို့ဆိုရင် သူ တို့က ရန်ကုန်ကနေ နေပြည်တော် ကိုလာရပါတယ်။ အခုတော့ကိုယ် စားလှယ်တော်တော်များများရဲ့ ရုံးခွဲဖြစ်သွားပါတယ်’’ ဟု ၎င်းက ရှင်းပြသည်။ အဆိုပါ ကုလသမဂ္ဂရုံးခွဲ တွင်မြန်မာနိုင်ငံရှိ ကုလအေဂျင်စီ ၁၇ ခုအနက် ၁၂ ခုလုပ်ငန်း ဆောင်ရွက်မည်ဖြစ်ပြီး ရုံးခွဲဖွင့် ပွဲသို့ စီမံကိန်းနှင့် ဘဏ္႑ရေး၀န် ကြီး ဦးစိုး၀င်း၊ အပြည်ပြည်ဆိုင် ရာပူးပေါင်းဆောင်ရွက်ရေး၀န် ကြီး ဦးကျော်တင်၊ ပညာရေး၀န် ကြီး ဒေါက်တာမျိုးသိမ်းကြီး၊ ကု လသမဂ္ဂလက်ထောက်အတွင်း ရေးမှူးချုပ်၊ အတွင်းရေးမှူးချုပ် ၏ အထူးကိုယ်စားလှယ်နှင့်ကုလ သမဂ္ဂအေဂျင်စီများမှ ဌာနေကိုယ် စားလှယ်များ တက်ရောက်သည်။,politic,3
မောင်တောမြို့ ရွာ သစ်ကေရပ်ကွက် အလယ်ရွာရှိ ဘင်္ဂါလီအိမ်တစ်အိမ်၌ ကျပ်သိန်း နှစ်ထောင်ခန့်တန်ဖိုးရှိ စိတ်ကြွရူး သွပ်ဆေးပြား တစ်သိန်းခန့် ဖမ်းမိကြောင်း မောင်တောမြို့နယ်ရဲ တပ်ဖွဲ့မှူးရုံးမှ ရဲအရာရှိတစ်ဦး က ပြောသည်။ အဆိုပါစိတ်ကြွရူးသွပ်ဆေး ပြားများကို ဇူလိုင် ၁၁ ရက်က ဖမ်းမိခဲ့ပြီး အိမ်ရှင် ထွက်ပြေးလွတ် မြောက်နေကြောင်း အထက်ပါ ရဲအရာရှိက ဆိုသည်။ ‘‘နေအိမ်ပိုင်ရှင်တော့ မတွေ့ဘူး။ အိမ်မှာ သူ့တူမတစ်ယောက် ကိုပဲတွေ့တယ်။ ဖမ်းဆီးရမိရေး အတွက် ဆောင်ရွက်နေပါတယ်’’ ဟု ရဲအရာရှိက ပြောသည်။ ထွက်ပြေးလွတ်မြောက်နေ သူသည် အသက် (၃၀) အရွယ်ဖြစ် ပြီး မောင်တောမြို့မရဲစခန်းက မူး ယစ်ဆေးဝါးနှင့် စိတ်ကိုပြောင်းလဲ စေသော ဆေးဝါးများဆိုင်ရာ ဥပဒေပါ လက်၀ယ်ထားရှိခြင်းနှင့် ပူးပေါင်းကြံစည်ခြင်းပုဒ်မများဖြင့် အမှုဖွင့်အရေးယူထားသည်။ ရခိုင်ပြည်နယ်တွင် ဘူးသီး တောင်၊ မောင်တောဒေသ၌ ကျပ် ဘီလီယံနှင့်ချီသော စိတ်ကြွရူး သွပ်ဆေးပြားများကို မကြာခဏ ဖမ်းမိနေပြီး အထူးစီမံချက်ချ မှတ်ကာ ဖမ်းဆီးရေးလုပ်ငန်းများ ဆောင်ရွက်နေသည်။ သို့ရာတွင် စိတ်ကြွရူးသွပ် ဆေးပြား ရောင်း၀ယ်ဖောက်ကား မှုအရှိန်မသေသေးဘဲ ဆက်လက် ကုန်သွယ်မှုများရှိနေဆဲ ဖြစ် ကြောင်း မောင်တောခရိုင်ရဲတပ် ဖွဲ့မှ တာ၀န်ရှိသူတစ်ဦးက ပြော သည်။ အလားတူ ဇူလိုင် ၄ ရက်က ဘူးသီးတောင်မြို့နယ် လိုင်ရှည် ပြင်ကျေးရွာအနီး မေယုမြစ်အ တွင်းရှိ လောင်းလှေတစ်စီးပေါ်မှ ကျပ်သုံးဘီလီယံကျော်တန်ဖိုးရှိ စိတ်ကြွရူးသွပ်ဆေးပြား ၁၅ သိန်းကျော်ကို ပိုင်ရှင်မဲ့သိမ်းဆည်းရမိခဲ့သည်။,politic,3
"ပြည်ထောင်စုငြိမ်းချမ်း ရေးညီလာခံ ၂၁ ရာစုပင်လုံတတိ ယအစည်းအေ၀းသို့ လာတက်ရောက်ရင်း ကျန်းမာရေးမကောင်း၍ ဆေးရုံတွင် ကုသမှုခံယူရသည့် ‘၀’လက်နက်ကိုင်အဖွဲ့ (UWSA) ဒုဥက္ကဋ္ဌနှစ်ဦးအပါအ၀င် မြောက် ပိုင်းလက်နက်ကိုင် ခုနစ်ဖွဲ့ ကိုယ် စားလှယ်များ ဇူလိုင် ၁၄ ရက်တွင် နေပြည်တော်မှ ပြန်လည်ထွက် ခွာသည်။ ‘၀’အဖွဲ့(UWSA)၊ ကချင်အ ဖွဲ့(KIA)၊ ကိုးကန့်အဖွဲ့(MNDAA)၊ တအာင်းအဖွဲ့(TNLA) နှင့် ရခိုင်အဖွဲ့(AA) တို့မှ ကိုယ်စားလှယ် များသည် နေပြည်တော်မှ တရုတ် နိုင်ငံ ကူမင်းလေကြောင်းခရီးမှ တစ်ဆင့် ပြန်ခြင်းဖြစ်ပြီး မိုင်းလားအဖွဲ့(NDAA) နှင့် ရှမ်းအဖွဲ့ (SSPP)တို့သည် မော်တော်ယာဉ်ဖြင့် ပြန် ခြင်းဖြစ်သည်။ အသက်(၇၀)ကျော်အရွယ် ရှိ UWSA ဒုဥက္ကဋ္ဌ (၂)ဦးပေါက် ယူယိသည် နှလုံးအားနည်း၍ ဇူလိုင် ၁၂ ရက် နေ့လယ်တွင် လည်းကောင်း၊ သွေးတိုးရောဂါရှိသည့် ဒုဥက္ကဋ္ဌ(၃)ဦးကျောက်ကော်အန်းသည် ဇူလိုင် ၁၃ ရက် နံနက်တွင်လည်းကောင်း ကျန်းမာရေးမကောင်း၍ နေပြည်တော် ခုတင်တစ်ထောင် ဆေးရုံသို့ တက်ရောက်ကုသခဲ့ရသည်။ ၎င်းတို့နှစ်ဦး၏ ကျန်းမာရေး အခြေအနေ တဖြည်းဖြည်းတိုး တက် ကောင်းမွန်လာမည်ဟု UWSA ကိုယ်စားလှယ်အဖွဲ့မှ ဒုဗိုလ်မှူးကြီးအားမင်က ပြောသည်။ ငြိမ်းချမ်းရေးကော်မရှင် ဒု ဥက္ကဋ္ဌဦးသိန်းဇော်ကလည်း ‘‘သူ တို့(UWSA ဒုဥက္ကဋ္ဌနှစ်ဦး) ခရီး သွားနိုင်ပါတယ်။ စိုးရိမ်စရာမရှိပါ ဘူး။ မနေ့ကလည်း တပ်ချုပ်တို့ ရော၊ တပ်မတော်ပါရဂူတွေရော လာကြည့်ပေးထားတာ’’ ဟု ပြော သည်။ တပ်မတော်ကာကွယ်ရေး ဦးစီးချုပ် ဗိုလ်ချုပ်မှူးကြီး မင်းအောင်လှိုင်သည် ဆေးကုသမှုခံ ယူနေသည့် UWSA ဒုဥက္ကဋ္ဌ နှစ်ဦးထံ ဇူလိုင် ၁၃ ရက် က လာရောက်အားပေးကာ စားသောက်ဖွယ်ရာ များ ပေးအပ်ခဲ့သည်။ မြောက်ပိုင်းလက်နက်ကိုင် ခုနစ်ဖွဲ့သည် ၂၁ ရာစုပင်လုံဖွင့်ပွဲ သို့ တက်ရောက်ရန် ဇူလိုင် ၁၀ ရက်တွင် နေပြည်တော်သို့ ရောက်ရှိလာသည်။ မြောက်ပိုင်း ခုနစ်ဖွဲ့ကိုယ် စားလှယ်အဖွဲ့တွင် သက်ဆိုင်ရာ အဖွဲ့အစည်းများ၏ ဒုတိယအ ဆင့် ခေါင်းဆောင်များပါ၀င်ခဲ့ပြီး နိုင်ငံတော်၏ အတိုင်ပင်ခံပုဂ္ဂိုလ် ဒေါ်အောင်ဆန်းစုကြည်၊ တပ်မ တော်ကာကွယ်ရေးဦးစီးချုပ် ဗိုလ် ချုပ်မှူးကြီး မင်းအောင်လှိုင်၊ ဒုတိယ တပ်မတော်ကာကွယ်ရေးဦးစီး ချုပ် ဒုတိယဗိုလ်ချုပ်မှူးကြီး စိုး ၀င်းတို့နှင့် အဖွဲ့ခွဲ၍ သီးခြားစီတွေ့ ဆုံဆွေးနွေးခဲ့သည်။ ထို့အပြင် အစိုးရ၏ ငြိမ်းချမ်းရေးဆွေးနွေး ရေးကိုယ်စားလှယ်အဖွဲ့ဖြစ်သည့် ငြိမ်းချမ်းရေးကော်မရှင်နှင့်လည်း တွေ့ဆုံဆွေးနွေးသည်။ မြောက်ပိုင်း လက်နက်ကိုင် ခုနစ်ဖွဲ့၏ နေပြည်တော်ခရီးစဉ် ကို အားရကျေနပ်မှုရှိကြောင်း UWSA ကိုယ်စားလှယ်အဖွဲ့မှ ဒုဗိုလ်မှူးကြီးအားမင်က ၎င်း၏ အပြန်ခရီးတွင် ပြောကြားသည်။ ‘‘ကျွန်တော်တို့ ကျေနပ်မှု တစ်ခုရှိတာတော့ ငြိမ်းချမ်းရေး ကော်မရှင်ကနေ ကျွန်တော်တို့ FPNCC အဖွဲ့၀င်တွေအားလုံးကို တရား၀င် တွေ့ဆုံတယ်ဆိုတော့ ကျွန်တော်တို့ ငြိမ်းချမ်းရေးလမ်း စဉ်ကို ပထမခြေလှမ်းတိုးလိုက် တယ်လို့ အဲဒီလိုမြင်ပါတယ်ဗျ’’ ဟု ၎င်းကဆိုသည်။ နှစ်ဖက် တွေ့ဆုံညှိနှိုင်းမှု များ ဆက်လက်ပြုလုပ်ရန် ချိတ်ဆက်လုပ်ဆောင်မည်ဟုလည်း ၎င်းကဆိုသည်။ KIO / KIA ကိုယ်စားလှယ် ဗိုလ်ချုပ်ဂွန်မော်က ‘‘အခုကျွန်တော်တို့ ခုနစ်ဖွဲ့စလုံးပြန်ပါပြီ။ နောက်ပြန်လာနိုင်ဖို့ ကြိုးစားပါ မယ်။ အားလုံးလည်း နောက်ပြန် တွေ့မှာပါ။ Process က ဆက်ပြီးရှိမှာပါ’’ဟု ပြောသည်။ နေပြည်တော် ခရီးစဉ်အ တွင်း သက်ဆိုင်ရာ ခေါင်းဆောင် များ ပြောကြားသည့် သတင်း စကားအားလုံးကို ယူဆောင်ပြီး သေချာဆွေးနွေးမည်ဟုလည်း ဗိုလ်ချုပ်ဂွန်မော်က ပြောသည်။ အစိုးရ၊ တပ်မတော်ခေါင်း ဆောင်များသည် UWSA, KIA, NDAA နှင့် SSPP အဖွဲ့များ တစ် နိုင်ငံလုံး ပစ်ခတ်တိုက်ခိုက်မှု ရပ် စဲရေးသဘောတူစာချုပ် (NCA) တွင် ပါ၀င်လက်မှတ်ရေးထိုးရန် တိုက်တွန်းထားသည်။ TNLA, MNDAA နှင့် AA အဖွဲ့များသည် ယခင်ကတည်း က NCA တွင် ပါ၀င်လက်မှတ် ရေးထိုးလိုသည့် အဖွဲ့များဖြစ် သော်လည်း ၎င်းတို့ပါ၀င်ခွင့်ကို တပ်မတော်က ခွင့်မပြု၍ ပါ၀င် ခွင့်မရသေးသည့် အဖွဲ့များဖြစ်ပြီး နောက်ပိုင်းတွင် UWSA ၏ နိုင်ငံရေး ဦးဆောင်မှုကို ခံယူခဲ့သည်။ ယင်းအဖွဲ့ သုံးဖွဲ့သည် NCAစာချုပ်ရရှိရေး ညှိနှိုင်းစဉ် ၂၀၁၅ နှစ်ဆန်းပိုင်းက ရှမ်းပြည်နယ်မြောက်ပိုင်း လောက်ကိုင်ဒေသရှိ တပ်မတော်စခန်းများကို ပူးပေါင်း တိုက်ခိုက်ခဲ့ခြင်းကြောင့် တင်းမာ မှုများ ပိုမိုဖြစ်ပွားခဲ့သည်။ ထိ့ုနောက်ပိုင်းတွင်လည်း အဆိုပါအဖွဲ့များနှင့် တိုက်ပွဲများ မကြာ ခဏ ဖြစ်ပွားခဲ့သည်။ ထို့အပြင် ကေအိုင်အေအပါအ၀င် အထက်ပါအဖွဲ့ အ ချို့က ယခုနှစ်ပိုင်းအတွင်း အရပ်သားအချို့ သေဆုံးခဲ့သော တိုက်ခိုက်မှုပြုလုပ်ခဲ့ကြောင်း တပ်မတော် ထုတ်ပြန်ချက်တွင် ဖော်ပြထားသည်။ ၂၀၁၇ မေလက ကျင်းပခဲ့ သည့် ၂၁ ရာစုပင်လုံ ဒုတိယအ စည်းအေ၀းသို့ အဆိုပါ အဖွဲ့သုံး ဖွဲ့တက်ရောက်ခဲ့သော်လည်း ၎င်း တို့ကို တပ်မတော်ခေါင်းဆောင် များက လက်ခံတွေ့ဆုံခြင်း မရှိဘဲ ယခုအစည်းအေ၀းကျမှသာ တွေ့ ဆုံခဲ့သည်။ အဆိုပါ အဖွဲ့သုံးဖွဲ့ ငြိမ်း ချမ်းရေးလုပ်ငန်းစဉ်တွင် ပါ၀င် လာနိုင်ရေး ယခုကျင်းပနေသည့် ၂၁ ရာစုပင်လုံ တတိယအစည်းအ ေ၀းအပြီးတွင် ဆက်လက်ညှိနှိုင်းမည်ဟု အစိုးရကိုယ်စားလှယ် ဦးဇော်ဌေးက ပြောသည်။",politic,3
၂၁ရာစုပင်လုံ တတိယအစည်း အေ၀းသို့ တက်ရောက်လာသည့် NCA လက်မှတ်ထိုး ကရင်အမျိုး သားအစည်းအရုံး (KNU) အဖွဲ့မှ ဒုဥက္ကဋ္ဌ ပဒိုစောကွယ်ထူး၀င်းအား 7Day Daily က တွေ့ဆုံမေးမြန်း ထားသည်များကို ဖော်ပြလိုက်ပါ သည်။ KNU အနေနဲ့ ဒီပွဲအပေါ်မှာအမြင့် ဆုံး ဘာတွေမျှော်လင့်ထားလဲ။ ကျွန်တော်တို မျှော်လင့်တာ ကတော့ အဓိကကျတဲ့ ဖက်ဒရယ် အခြေခံမူတွေပေါ့။ ငြိမ်းချမ်းရေး လုပ်ငန်းစဉ် နဲ့ချိတ်ဆက်ပြီးတော့ ဆောင်ရွက်နိုင်တယ်။ နောက်ပြီး ရလာတဲ့ အချက်တွေက အတွေ့ အကြုံရဖို့။ ဘယ်တိုက်ပွဲမဆို အောင်မြင်တယ်၊ အကျိုးအမြတ် အများကြီး ရတယ်ဆိုတာ တိုက်ပွဲ တိုင်းမှာ မရှိဘူး။ သို့သော်လည်းပဲ ဆက်ပြီး လုပ်နိုင်တဲ့ အနေအထား တစ်ခုကိုတော့ ကျွန်တော်တို့ ရ မယ်။ ဒီအချက်အပေါ်မှာ ရှေ့ ဆက်ပြီးတော့ ပိုမိုပြီးကောင်းမွန် တဲ့ သဘောတူညီချက်ရဖို့အတွက် ကျွန်တော်တို့ မျှော်လင့်တယ်။ ယုံ ကြည်မှု တည်ဆောက်တာလည်း ဖြစ်တယ်။ နောက်ပြီးတော့ ငြိမ်း ချမ်းရေးလုပ်ငန်းစဉ် ရှေ့ဆက် သွားနေတဲ့အနေအထားတစ်ခု ကျွန်တော်တို့ ဆောင်ရွက်နိုင် တယ်လို့ ပြောလို့ရတယ်။ မြောက်ပိုင်းအဖွဲ့တွေလည်း ဒီ ရောက်နေတယ်ဆိုတော့ သူတို့ အနေနဲ့ ဒီလိုလာနိုင်ခြင်းအားဖြင့် ဘယ်လိုမြင်ပါသလဲ၊ ငြိမ်းချမ်း ရေးအတွက် ဘယ်လိုမျှော်လင့် သလဲ။ (၁)အချက်က သူတို့မူလ ကငြိမ်းချမ်းရေးလုပ်ငန်းစဉ်မှာ ဒီ NCA မှာ လက်မှတ်မထိုးပေမယ့် ငြိမ်းချမ်းရေးလုပ်ငန်းစဉ်တစ်ရပ် ဖြစ်တဲ့ ပြည်ထောင်စု ငြိမ်းချမ်း ရေးညီလာခံတက်တယ်ဆိုတာက ကျွန်တော်တို့ ငြိမ်းချမ်းရေးလုပ် ငန်းစဉ်အမြင့်ဆုံးအဆင့်ပဲ။ ဒါကို တက်ခြင်းအားဖြင့် ရှေ့ဆက်ပြီး တော့ ပိုမိုပြီးတော့ ပူးပေါင်း ဆောင်ရွက်နိုင်မယ့် အနေအထား တစ်ခု၊ လမ်းစတစ်ခုကို ရနိုင်မယ် လို့မြင်တယ်။ သူတို့အနေနဲ့ ဒီကိုလာတဲ့ အချိန် မှာ ငြိမ်းချမ်းရေးရှေ့ဆက်နိုင်ဖို့ ဘာတွေ ဆက်လုပ်သင့်တယ်လို့ အကြံပေးလိုလဲ။ ကျွန်တော်တို့ကတော့ ငြိမ်း ချမ်းရေးလုပ်ငန်းစဉ်ထဲမှာ အား လုံးက ဒီNCA မှာငြိမ်းချမ်းရေး လမ်းစဉ်ပေါ့နော်၊ အဲဒီလိုလုပ်တဲ့ နေရာမှာ ပိုမိုပြီးတော့ပါ၀င်လာ ခြင်းအားဖြင့် ကျွန်တော်တို့တိုင်း ရင်းသားအဖွဲ့အစည်းတွေ၊ တိုင်း ရင်းသား လိုလားချက်တွေကို ကျွန်တော်တို့စုပေါင်းပြီး ပြောဆို ခြင်းအားဖြင့် ပိုပြီးအားကောင်း လာမယ်လို့မြင်ပါတယ်။ အစိုးရ၊ တပ်မတော်နဲ့ တိုင်းရင်း သားအဖွဲ့တွေကြားမှာ ယုံကြည် မှုအခြေအနေက တော်တော်အား နည်းနေဆဲဆိုတာမျိုးတွေ ပြော နေကြတာတွေလည်းရှိပါတယ်။ ဒါဘာကြောင့် ဖြစ်ရတယ်လို့ မြင် ပါသလဲ။ ကျွန်တော်တို့ရဲ့ ဖြတ်သန်း တဲ့အတွေ့အကြုံဆောင်ရွက်မှုအ ပေါ်မှာမူတည်ပါတယ်။ နှစ်ပေါင်း ၆၀ ကျော်ကသဲသဲမဲမဲ တစ်ဖက် နဲ့တစ်ဖက်က အပြုတ်တိုက်ဖု့ိဆို တဲ့ ရန်သူလို သဘောထားခဲ့တယ်။ အခုမှစပြီးတော့ ညှိနှိုင်းဆောင် ရွက်တာလေးငါးနှစ်ပဲ ရှိသေးတဲ့ အပေါ်မှာ ယုံကြည်မှုအပြည့်အ၀ တော့မရှိသေးဘူး။ ဒါပေမဲ့ ယုံ ကြည်မှုမရှိတာက လုပ်ငန်းအပေါ် မှာပဲ ဖန်တီးရမယ်။ ဖော်ဆောင်ရ မယ်။ နောက်ပြီးတော့ တွေ့ဆုံ ဆွေးနွေးမှုကလည်း တစ်ဖက်နဲ့ တစ်ဖက် သဘောထားရှိခြင်းအား ဖြင့် ပိုမိုပြီးတော့ နားလည်မှုရှိလာ မယ်၊ ယုံကြည်မှုရှိလာမယ်၊ ယုံ ကြည်မှုက ငြိမ်းချမ်းရေး တည် ဆောက်တဲ့နေရာမှာ တကယ့်ကို အရေးကြီးတဲ့ ကဏ္႑တစ်ခုဖြစ် တယ်။ နိုင်ငံရေးကဏ္႑မှာ သဘောတူညီ ချက်တွေနည်းတာက ခွဲမထွက်ရ ကိစ္စကြောင့်လို့ပြောတယ်။ ခွဲမ ထွက်ရကိစ္စအပေါ် KNU ရဲ့အ မြင်သဘောကို ရှင်းပြပေးပါဦး။ ကျွန်တော်တို့ရဲ့ မူကတော့ နဂိုကတည်းက ခွဲထွက်ဖို့အတွက် ဆောင်ရွက်နေတာမဟုတ်ဘူး။ စု ပေါင်းနေထိုင်ကြဖို့အတွက်ပဲ။ သို့ သော်လည်း ဒီစာသားမှာ ကျွန် တော်တို့ တခြားတိုင်းရင်းသား လက်နက်ကိုင် အဖွဲ့အစည်းတွေ မှာကတော့ သိပ်ပြီးတော့ sensitive ဖြစ်တယ်နော်။ ဒါက ထိလွယ်ရှလွယ်တ့ဲ စကားလုံးအ ပေါ်မှာ (၁) အချက်ကတော့ ဒီခွဲ မထွက်ရေးဆိုတာက အခြေခံမူ မဟုတ်ဘူး၊ နိုင်ငံရေးသဘောတူ ညီချက်ဖြစ်တယ်။ နောက်တစ်ခု က နိုင်ငံရေးကတိက၀တ်အဖြစ်ဒါ က သီးသန့်ဆွေးနွေးပြီးတော့လုပ် ရမယ့်ကိစ္စဖြစ်တယ်။ ဖက်ဒရယ် အခြေခံမူထဲမှာ ခွဲမထွက်ရလို့၊ ခွဲ ထွက်တာတို့ဆိုတာလည်း လုံး၀မ ပါဘူး။ မဖြစ်သင့်ဘူး၊ အဲဒီလိုပဲ ကျွန်တော်တို့မြင်ပါတယ်။ ဒီစိုးရိမ်ချက်ကို ဘယ်လိုကျော် လွှားသင့်ပါသလဲ။ သက်ဆိုင်ရာ ဘက်တွေကို ဘယ်လိုပြောလိုပါ သလဲ။ ဘာမှစိုးရိမ်စရာမရှိဘူးလို့ မြင်တာပေါ့။ ပြည်ထောင်စုပြော ကတည်းက ပြည်ထောင်ခွဲမှ မ ဟုတ်တာ။ ပြည်ထောင်စုတည် ဆောက်တာပဲဟာ။ ဖက်ဒရယ် တည်ဆောက်တယ်ဆိုတာ အဓိ ကက ကျွန်တော်တို့မြင်တာက ဖယ်ဒရယ် တည်ဆောက်တဲ့အ ပေါ်မှာ အစွဲအလမ်းပေါ့လေ။ ဟိုး လွန်ခဲ့တဲ့အချိန်က ဖက်ဒရယ်ဆို တဲ့စကားလုံး လုံး၀မသုံးရဘူး။ ဖက်ဒရယ်ဆိုတာက နောက်ဆုံး ကျတော့ ခွဲထွက်တာ၊ ပြိုကွဲတာ တဲ့။ အမှန်အားဖြင့် တကယ့်ရိုးရိုး ကိစ္စတစ်ခုပဲ။ မိသားစု တစ်စုအ တွင်းမှာတောင် မိဘဆိုတာရှိ တယ်။ သူတို့သားသမီးတွေကို လုပ်ပိုင်ခွင့်တွေ၊ ဆုံးဖြတ်ပိုင်ခွင့် တွေပေးရတယ်။ အဲဒီလိုပါပဲ။ ဒါက ကိုယ့်ဒေသအတွင်းမှာ ဖွံ့ ဖြိုးတိုးတက်ရေးအတွက် လုပ် ပိုင်ခွင့်တော့ရှိရမှာပေါ့။ ကျွန် တော်တို့မြင်တာကတော့ ပြည် ထောင်စုဆိုတာက ဗဟိုအစိုးရ ကအာဏာကိုခွဲေ၀တာ။ အာဏာ ကို ပိုမိုပြီးတော့ ကျယ်ကျယ်ပြန့် ပြန့်အောက်ခြေအထိ သုံးနိုင်တဲ့ အာဏာခွဲေ၀မှုလို့ ကျွန်တော်အဲ ဒီလိုနားလည်တယ်။ အခုဟာက စိုးရိမ်မှုနဲ့၊ မယုံကြည်မှုနဲ့၊ သံသ ယရှိမှုနဲ့ ကျွန်တော်တို့က ငြိမ်း ချမ်းရေးတည်ဆောက်နေတာ။ နှောင့်နှေးကြန့်ကြာနေတဲ့ ငြိမ်း ချမ်းရေးကို ခပ်မြန်မြန်သွားဖို့ ဘယ်လိုနည်းလမ်းတွေနဲ့သွား သင့်သလဲ။ ခပ်မြန်မြန်လုပ်နိုင်ဖို့က တော့ တစ်ဖက်နဲ့တစ်ဖက်တွေ့ဆုံ မှု၊ ဆွေးနွေးမှုလုပ်ငန်းတွေ အမြဲ တမ်းပုံမှန်လုပ်နိုင်မယ်ဆိုရင် ပိုပြီး တော့ကောင်းမွန်မယ်။ ဘာဖြစ် လို့လဲဆိုတော့ တစ်ဖက်နဲ့တစ် ဖက် သဘောထားကို အမြင် ချင်းမတူတဲ့အပေါ်မှာ ဖလှယ်တာ တို့၊ ပုံမှန်တရား၀င်အစည်းအေ၀း တို့၊ အလွတ်သဘောအစည်း အ ေ၀းတို့ လုပ်ဖို့သင့်တယ်။ ရင်းရင်း နှီးနှီးပေါ့။ လေ့လာမှုက မတူဘူး လေ။ ပြီးတော့ သဘောတရား တွေသင်လာခဲ့တာလည်းမတူ ဘူးလေ။ တောထဲမှာသင်လာတဲ့ သဘောတရားနဲ့ မြို့ထဲမှာအစိုးရ သင်တာနဲ့၊ သောင်းကျန်းသူနဲ့၊ တစ်ဖက်က အာဏာရှင်နဲ့က တူ မှမတူတာ။ ဒီလိုပဲသဘောတရား သင်လာရတာ။ ကျွန်တော်တို့ လည်း အဲဒီလိုပဲအသင်ခံလာရတာ ပဲ။ ပညာပေးတာပဲ။ လက်မှတ် မထိုးရသေးတဲ့အဖွဲ့ တွေအပေါ်ဘာများတိုက်တွန်း လိုပါသလဲ။ ကျွန်တော်တို့ NCA အပေါ် မှာ အတူတကွလက်မှတ်ရေးထိုး နိုင်ဖို့ဆိုတာက အပစ်အခတ်ရပ် စဲရေးလုပ်ငန်းကို ကျွန်တော်တို့ ဆက်ပြီးလုပ်မယ်။ အခြေခံနိုင်ငံ ရေးပြဿနာတွေကို ဆွေးနွေးနိုင် ဖို့ဆိုလို့ရှိရင်ကျွန်တော်တို့ ဒါက ပိုမိုကောင်းမွန်တယ်။ နောက်ပြီး တော့ တိုင်းရင်းသားတွေက စုစု စည်းစည်းနဲ့ ဒီလမ်းကြောင်း အ ပေါ်လျှောက်နိုင်လို့ရှိရင် ပိုမို ကောင်းမွန်တယ်။ တိုင်းပြည်အ တွက်လည်းကောင်းတယ်။ ကျေးဇူးတင်ပါတယ်။,politic,3
ရွေးကောက်ပွဲများတွင် ရွေးကောက်ပွဲကော်မရှင်အနေ ဖြင့် သမာသမတ်ကျပြီးမှန်မှန် ကန်ကန်ဖြစ်စေရေး မည်သို့ ဆောင်ရွက်ပေးမည်ကို ပြည်ခိုင် ဖြိုးပါတီက ကိုယ်တိုင်ကြားဖြတ် ရွေးကောက်ပွဲ၀င်၍ အကဲဖြတ် ဆန်းစစ်မည်ဖြစ်ကြောင်း ပြည် ထောင်စုကြံ့ခိုင်ရေးနှင့် ဖွံ့ဖြိုးရေး ပါတီဗဟိုအလုပ်အမှုဆောင်ဦး ၀ဏ္ဏမောင်လွင်က ပြောသည်။ ‘‘ပါတီက ၀င်ပြိုင်ဖို့ဆုံးဖြတ် ထားတယ်။ ရွေးကောက်ပွဲကော် မရှင်နဲ့ပတ်သက်ပြီး အားနည်း ချက်တွေ၊ ပြုပြင်ပြောင်းလဲရမယ့် အချက်တွေကို နိုင်ငံရေးပါတီတွေ နဲ့တွေ့တဲ့အချိန်မှာ ပြည်ခိုင်ဖြိုး ပါတီကနေ အချက် ၄၀ ကျော် တင်ပြဆွေးနွေးထားတယ်’’ ဟု နိုင်ငံခြားရေး၀န်ကြီးဟောင်း ဦး၀ဏ္ဏမောင်လွင်က ပြောသည်။ ပြည်ခိုင်ဖြိုးပါတီအနေဖြင့် ရွေးကောက်ပွဲ ၀င်ရခြင်းသည် လစ်လပ်မဲဆန္ဒနယ်ပြည်သူလူထု ၏ လိုလားချက်များကို ဖြည့် ဆည်းပေးရန်ဖြစ်ကြောင်း ၎င်းက ပြောသည်။ ဇူလိုင် ၁၃ ရက်က အမရပူ ရမြို့နယ်ရှိ ပြည်ခိုင်ဖြိုးရုံးတွင် ရပ် ကွက်၊ ကျေးရွာအုပ်စု ပါတီဥက္ကဋ္ဌ များတာ၀န်ပေးအပ်ပွဲနှင့် ပါတီ၀င် အဆိုပြုလွှာ စုပေါင်းပေးအပ်ပွဲတို့ တွင် ၎င်းကယင်းသို့ပြောကြားခြင်း ဖြစ်သည်။ ‘‘အဓိကစိန်ခေါ်မှုက အ ဆင့်ဆင့်သော ရွေးကောက်ပွဲ ကော်မရှင်တွေရဲ့ စိန်ခေါ်မှုကို ဂရုစိုက်ရတယ်။ ဘာလို့ဆို ယှဉ် ပြိုင်မှုက ဒီမိုကရေစီနည်းလမ်း ကျကျတရားမျှတချင်တယ်။ ဘယ်ပါတီပဲဖြစ်ဖြစ် ဘက်မလိုက် တဲ့အနေအထားနဲ့ အဆင့်ဆင့် သောရွေးကောက်ပွဲကော်မရှင် တွေက ရပ်တည်စေချင်တယ်။ ဘက်မလိုက်ဘူးဆိုတာ မဲရုံမှူးက လည်း မဲရုံမှူးရဲ့လုပ်ပိုင်ခွင့်တွေ ပေးထားလို့ရှိရင် လုပ်ကိုင်ခွင့်က သမာသမတ်ကျဖို့လိုတယ်။ သ မာသမတ်ကျရင် ပြည်ထောင်စု ရွေးကောက်ပွဲကော်မရှင်ကပဲ တ ရားသဖြင့် ဆုံးဖြတ်ဖို့လိုတယ်’’ ဟု ပါတီပြောရေးဆိုခွင့်ရှိသူ ဦးသိန်းထွန်းဦးက ပြောသည်။ ၂၀၁၈ ကြားဖြတ်ရွေး ကောက်ပွဲတွင် လစ်လပ်မဲဆန္ဒ နယ်မြေ ၁၃ နေရာရှိပြီး ပြည်ခိုင် ဖြိုးပါတီက ၁၀ နေရာ၀င်ရောက် ယှဉ်ပြိုင်မည်ဖြစ်သည်။,politic,3
မွန်ပြည်သစ်ကိုယ်စား လှယ်များ ပြည်နယ်အဆင့် ပစ် ခတ်တိုက်ခိုက်မှုရပ်စဲရေးပူးတွဲ စောင့်ကြည့်ရေးကော်မတီ(JMC -S)များတွင် ပါဝင်နိုင်ရေး ဆုံး ဖြတ်ချက်ချနိုင်ခြင်းမရှိသေးဟု ပြည်ထောင်စုအဆင့် JMC အ တွင်းရေးမှူး(၁) ဒေါက်တာရွှေ ခါးရ်က ပြောသည်။ ပြည်ထောင်စုအဆင့် ပစ် ခတ်တိုက်ခိုက်မှုရပ်စဲရေးပူးတွဲ စောင့်ကြည့်ရေးကော်မတီ (JMC -U) တွင် အစိုးရ၏တင်ပြထား ချက်အရ လက်ရှိတွင် မွန်ပြည် သစ်ပါတီကို မွန်ပြည်နယ် JMC - S တွင်သာ ပါဝင်ခွင့်ပြုထား ကြောင်း ၎င်းက ပြောသည်။ ‘‘အစိုးရဘက်က တင်ပြတာ ကတော့ မွန်ပြည်သစ်ပါတီကို မွန်ပြည်နယ် JMC-S မှာပဲ ပါဝင်ဖို့ ပေါ့နော်။ ဒါပေမဲ့ မွန်ပြည်သစ် ပါတီကတော့ သူက မွန်ပြည်နယ် တစ်ခုတည်းမှာပဲ မဟုတ်ဘဲနဲ့ တနင်္သာရီတိုင်းမှာရော၊ ကရင် ပြည်နယ်မှာရော ပါချင်ပါတယ် ပေါ့။ အဲဒီကိစ္စကိုတော့ ဆွေးနွေး နေရတုန်းပါပဲ။ ဆုံးဖြတ်ချက်မချ နိုင်သေးဘူး’’ဟု ဒေါက်တာရွှေ ခါးရ်က ဇွန်လက ၁၉ ရက်တွင် ပြောသည်။ ကာကွယ်ရေးဦးစီးချုပ်ရုံး (ကြည်း)မှ ဒုတိယဗိုလ်ချုပ်ကြီး မင်းနောင်နှင့် မွန်ပြည်သစ်ပါတီ ခေါင်းဆောင်များ တွေ့ဆုံ၍ ကရင်ပြည်နယ်နှင့် တနင်္သာရီ တိုင်းပစ်ခတ်တိုက်ခိုက်မှုရပ်စဲရေး ပူးတွဲစောင့်ကြည့်ရေးကော်မတီ (JMC-S)များတွင် မွန်ပြည်သစ် ပါတီ ပါဝင်နိုင်မှုရှိ၊ မရှိ ညှိနှိုင်းရန် ဆုံးဖြတ်ထားသော်လည်း လက်ရှိ တွင် တွေ့ဆုံနိုင်ခြင်း မရှိသေး ကြောင်း မွန်ပြည်သစ်ပါတီပြော ရေးဆိုခွင့်ရှိသူများက ဆိုသည်။ ‘‘မွန်ပြည်နယ်မှာကတော့ ပါဝင်ခွင့်ကတော့ ပေးတယ်။ ကိုယ်စားလှယ်တွေကတော့ မပါရသေး ဘူးပေါ့နော်။ အဓိကက ပြည် ထောင်စုအဆင့်က ဆုံးဖြတ်ချက် စောင့်နေတာပေါ့နော်’’ဟု မွန် ပြည်နယ်ပစ်ခတ်တိုက်ခိုက်မှုရပ် စဲရေးဆိုင်ရာ ပူးတွဲစောင့်ကြည့် ရေးကော်မတီ JMC-S ဒုတိယ ဥက္ကဋ္ဌ(၂) ဒေါက်တာမိယဉ်ချမ်း က ပြောကြားသည်။ ညီညွတ်သော တိုင်းရင်းသား လူမျိုးများ ဖက်ဒရယ်ကောင်စီ(UNFC)အဖွဲ့ဝင် NMSP သည် ဖေဖော်ဝါရီ ၁၃ ရက်တွင် အဖွဲ့ဝင် လားဟူဒီမိုကရက်တစ်အစည်းအ ရုံး (LDU)နှင့်အတူ တစ်နိုင်ငံလုံး ပစ်ခတ်တိုက်ခိုက်မှုရပ်စဲရေးသ ဘောတူစာချုပ်(NCA)၌ ပါဝင် လက်မှတ်ရေးထိုးခဲ့သည်။ မွန် ပြည်သစ်ပါတီစစ်ဦးစီးချုပ် ဗိုလ် ချုပ်နိုင်လယီကောင်းသည် မတ် လက ပြုလုပ်သည့် JMC-U (၁၅)ကြိမ်မြောက် အစည်းအဝေးသို့ အဖွဲ့ကိုယ်စားလှယ်အဖြစ် ပထမ ဆုံးတက်ရောက်ခဲ့သည်။,politic,3
ရှမ်းပြည်နယ်မြောက် ပိုင်းအတွင်း ဖြစ်ပွားခဲ့သောတိုက် ပွဲများကြောင့် မိဘမဲ့ကလေးငယ် များ ပြုစုပျိုး ထောင်ရေးဂေဟာကို လားရှိုးမြို့၌ ယခုနှစ်ကုန်တွင် ဖွင့်လှစ်မည်ဖြစ်ကြောင်း အဆို ပါဂေဟာ ဖြစ်မြောက်ရေး အ ကောင်အထည်ဖော်နေသည့် တာ ဝန်ရှိသူများက ပြောသည်။ ‘‘တန်ဆောင်မုန်းလောက် မှာ ဖွင့်နိုင်မယ်လို့ မှန်းထားတယ်။ မနှစ်ကတည်းက ဖွင့်ဖို့လုပ်ခဲ့တာ၊ မြေအနေအထားကြောင့် ကုန်ကျ စရိတ်လည်း များသွားတယ်။ ကြာ လည်းကြာသွားတယ်ပေါ့။ အဓိ ကက ရေတွင်းတူးတာမှာတင် ငါး လ၊ ခြောက်လလောက် ကြာသွား တယ်။ အခုတော့ ဆောက်လုပ် ရေးစပြီ။ ဒီကျောင်းတစ်ဆောင် ဆောက်ပြီးရင်တော့ ကျောင်း သားတွေကို စပြီးလက်ခံမယ်။ ပြီးရင် အဆောက်အအုံ ထပ် ဆောက်မယ်။ နောက်ကျောင်း သားတွေ ထပ်လက်ခံမယ်ပေါ့’’ဟု ယင်းဂေဟာဖြစ်မြောက်ရေးအ သင်းဥက္ကဋ္ဌ ဦးထင်လင်းဦးက ဇွန် လ ၂၂ ရက်တွင် ပြောသည်။ စစ်ဘေးသင့် မိဘမဲ့ကလေး ငယ်များကို ပြုစုပျိုးထောင်ပေး ရန် ပညာရိပ်မွန် ပရဟိတနှင့် လူမှု ကူညီရေးအသင်း (Wisdom Villa Foundation for Education and Social Welfare) နှင့် လားရှိုးဒေ သခံများ ပူးပေါင်းဆောင်ရွက်နေ ပြီး ဂေဟာအတွက် အဆောက်အ အုံများကို လားရှိုးမြို့ ထင်းရှူး မြိုင်အိမ်ရာအနီးတွင် စတင် ဆောက်လုပ်နေသည်။ ‘‘ရှမ်းမြောက်က ကလေး တွေကို အဓိက ခေါ်ဖို့စဉ်းစားထား တာ။ တိုင်းရင်းသားကလေးတွေ တင်မကဘူး ။ အစိုးရတပ်ဘက်က နေ ကျဆုံးသွားလို့ မိဘမဲ့ဖြစ်သွား လို့ ကလေးတွေရှိလာမယ်ဆိုရင် လည်း ကျွန်တော်တို့ လက်ခံသွား မယ်’’ ဟု လားရှိုးမြို့ခံ ဦးမင်းညွန့် ကပြောသည်။ ၂၀၁၈-၁၉ တွင် စစ်ရှောင် ကလေးငယ် ၅၀ မှ ၁၀၀ ကြား ခေါ်ယူရန် စီစဉ်ထားကြောင်း ၂၀၁၉-၂၀ တွင် စစ်ဘေးရှောင် ကလေးငယ် ၂၀၀ အထိ ပြုစု ပျိုးထောင်ပေးနိုင်သည့် သင်တန်း ကျောင်းအဖြစ် တိုးချဲ့နိုင်ရေး ရည်မှန်းထားကြောင်း အဆိုပါ ဂေဟာက ထုတ်ပြန်သည်။ ထို့အပြင် ယင်းမိဘမဲ့ က လေးများ ပြုစုပျိုးထောင်ရန် လူ မှုဝန်ထမ်းဦးစီး ဌာနနှင့် ဆက် သွယ်ဆောင်ရွက်မည် ဖြစ် ကြောင်း ဦးမင်းညွန့်ကဆိုသည်။ ‘‘လူမှုဝန်ထမ်းရဲ့ စာရင်း ဇယားအရ မိဘမဲ့ကလေးက အ ယောက်သုံးရာကျော်လောက်ရှိ တယ်။ ပရဟိတအသင်းတွေက ခေါ်ပြီး ကျွေးမွေးထားတာတို့၊ ဘုန်းကြီးကျောင်းမှာခေါ်ပြီး ကျွေး မွေးထားတာတို့ အဲဒီစာရင်းတွေ ပေါ့’’ ဟု ဦးမင်းညွန့်ကပြောကြား သည်။ စစ်ဘေးသင့်ကလေးငယ် များကို အတန်းပညာနှင့် အသက် မွေးဝမ်းကျောင်းပညာများ သင် ကြားမည်ဖြစ်ပြီး အသက်မွေး ဝမ်းကျောင်း ပညာကို အဓိက ထားသင်ကြားမည်ဖြစ်သည်။ အဆိုပါဂေဟာဖြစ်မြောက် ရေး ဆောင်ရွက်နေသည့် Wisdom Villa ဖောင်ဒေးရှင်းမှ ဦးထင်လင်းဦးကလည်း ‘‘လားရှိုး တို့၊ ကျောက်မဲတို့ အဲဒီနေရာတွေ မှာ မိဘမဲ့စစ်ဘေးသင့် ကလေး တွေရှိတယ်။ နောက်တစ်ခုက မိဘနှစ်ပါးစလုံး မမဲ့သွားဘူး။ သို့သော် မိဘက သားသမီးကို စောင့်ရှောက်ဖို့ မတတ်နိုင်တော့ တဲ့ အခြေအနေဆိုရင်ပေါ့ အဲဒီ ကလေးမျိုးတွေလည်း စောင့် ရှောက်ပေးဖို့ လိုလာတယ်’’ ဟု ပြောသည်။ စစ်ဘေးသင့်ကလေးများပြု စုစောင့်ရှောက်ခွင့် တရားဝင်ရရှိ ရေး လူမှုဝန်ထမ်း၊ ကယ်ဆယ်ရေး နှင့် ပြန်လည်နေရာချထားရေး ဝန်ကြီးဌာနနှင့် ဆက်သွယ်ဆောင် ရွက်မည်ဟု ၎င်းကဆိုသည်။ လက်ရှိတွင် စစ်ဘေးသင့် ကလေးငယ်များ ပြုစုပျိုးထောင် ရေးဂေဟာ ဆောက်လုပ်ရန် ရှမ်း ပြည်နယ်အစိုးရက တစ်ဧက ကျယ်ဝန်းသည့် မြေနေရာထောက် ပံ့ထားသည်။ ယင်းနေရာ၌ပင် ကျောင်းဆောင်တစ်ခု စတင် ဆောက်လုပ်နေသည်။ အဆိုပါ ကျောင်း ဆောက်လုပ်ရေး မန္တလေးမြို့ရှိ ကုမ္ပဏီတစ်ခုနှင့် ပုသိမ်မြို့မှ လုပ်ငန်းရှင်အချို့က လှူဒါန်းထားသည်။ လှူဒါန်းလိုသူများအနေဖြင့် ဦးထင်လင်ဦး (Wisdom Villa) ဖုန်း ၀၉-၂၅၈၉၉၉၉၃၅ ရန်ကုန်မြို့၊ ဆရာချာလီစိုး ၀၉-၅၀၁၀ ၆၁၂ ရန်ကုန်မြို့၊ ဒေါ်ခင်လတ် ခိုင် (သောင်းစာပေ) ၀၉- ၄၀၃၇ ၃၁၇၇၄ လားရှိုးမြို့၊ ဦးမင်းညွန့် (မင်းမင်းစတိုး) ၀၉- ၅၂၆၁၈၄၅ လားရှိုးမြို့၊ ဦးသော်တာထိုက် ၀၉-၄၀၃၇၂၂၂၅၄ လားရှိိုးမြို့၊ ဦးမျိုးနိုင်ဦး ၀၉- ၄၂၁၁၆၈၂၂၀ လားရှိုးမြို့သို့ ဆက်သွယ်လှူဒါန်း နိုင်သည်။ ရှမ်းပြည်နယ် မြောက်ပိုင်း တွင် တပ်မတော်နှင့် တိုင်းရင်း သား လက်နက်ကိုင်အဖွဲ့များအ ကြား တိုက်ပွဲများ မကြာခဏဖြစ် ပွားနေသည်။ ထို့အပြင်တိုင်းရင်း သားလက်နက်ကိုင်အဖွဲ့များ အ ကြားတွင်လည်း တိုက်ပွဲဖြစ်ပွား လေ့ရှိသည်။ တိုက်ပွဲများကြောင့် နှစ်ဖက်တပ်ဖွဲ့ဝင်များသာမက အ ရပ်သားပြည်သူများ သေဆုံးဒဏ် ရာရမှု ရှိခဲ့သည်။,politic,3
"ဒီချုပ်အစိုးရသက်တမ်း ၂ နှစ်ကျော်အထိ စိန်ခေါ်မှုနှင့် ဖိအားပေးမှုများကို ရင်ဆိုင်ဖြေ ရှင်းနေရဆဲဖြစ်ကြောင်း ဒီချုပ် ဗဟိုအလုပ်အမှုဆောင်ကော်မတီ ဝင် ရခိုင်ပြည်နယ်ဝန်ကြီးချုပ် ဦးညီပုက ပြောကြားသည်။ ရန်ကုန်မြို့ရှိ MCC ခန်းမ၌ ယမန်နေ့က စတင်ကျင်းပသည့် ဒီချုပ်ပါတီ ဒုတိယအကြိမ် နိုင်ငံ လုံးဆိုင်ရာ ညီလာခံတွင် သဘာ ပတိအဖြစ် မိန့်ခွန်းပြောကြားရာ ၌ ဦးညီပုက အထက်ပါအတိုင်း ထည့်သွင်းပြောကြားသည်။ သို့သော် ဒီချုပ်အစိုးရအ တွက် မည်သည့်အရာများက စိန် ခေါ်မှုနှင့် ဖိအားပေးမှုများဖြစ်စေ ကြောင်း ၎င်းက ထည့်သွင်းပြော ကြားခြင်းမရှိပေ။ ဒီချုပ်အစိုးရအ နေဖြင့် စတင်တာဝန်ယူချိန်က တည်းက လက်ရှိအထိ နိုင်ငံရေး အကျပ်အတည်း၊ စီးပွားရေးအ ကျပ်အတည်း၊ ရခိုင်အရေး၊ ငြိမ်း ချမ်းရေး စသည့်စိန်ခေါ်မှုများ ရင် ဆိုင်ဖြေရှင်းနေရသည်ကို ရည်ရွယ်ကြောင်း သဘာပတိ၏ မိန့် ခွန်းနှင့်ပတ်သက်၍ ဒီချုပ်ဗဟို ပြန်ကြားရေးကော်မတီ အတွင်းရေး မှူး မုံရွာအောင်ရှင်က ရှင်းပြ သည်။ ‘‘ဆက်လက်၍ ကြုံတွေ့လာ နိုင်တဲ့ အခက်အခဲများ၊ စိန်ခေါ်မှု များကို အဖွဲ့ချုပ်ခေါင်းဆောင် ဒေါ်အောင်ဆန်းစုကြည်၏ ဦး ဆောင်လမ်းညွှန်မှု၊ မှန်ကန်သော ဆုံးဖြတ်လုပ်ဆောင်ချက်များကို စုပေါင်းအင်အားဖြင့် ဆောင်ရွက် မည်ဆိုပါက အမှန်တကယ် အောင်မြင်မှုရရှိလာနိုင်မယ်လို့ ယုံကြည်ပါတယ်’’ဟု ဦးညီပုကဆို သည်။ နိုင်ငံအနာဂတ် ပိုမိုတိုးတက် ကောင်းမွန်ရေးနှင့် ပြည်သူများ၏ မျှော်လင့်ချက်များ ပြည့်ဝစေရေး ပါတီ၊ အစိုးရနှင့် လွှတ်တော်ကဏ္႑သုံးရပ် အပြန်အလှန်လေးစားယုံ ကြည်စွာ ပူးပေါင်းဆောင်ရွက်ရေး သည် အဓိကကျကြောင်း ၎င်းက ဆက်လက်ပြောကြားသည်။ ‘‘အာဏာရပါတီဖြစ်တဲ့အခါ ကျတော့ လွှတ်တော်မှာပဲဖြစ်ဖြစ်၊ အစိုးရမှာပဲဖြစ်ဖြစ်၊ ဝင်ရောက် စွက်ဖက်မှုဆိုတာထက် အတွေး အခေါ်အရ၊ အကြံဉာဏ်အရ ပါတီက ခေါင်းဆောင်ရတာကိုး။ ဒါကြောင့် ပါတီအနေနဲ့အစိုးရကို ရော၊ လွှတ်တော်ကိုရော အပြန် အလှန်ထိန်းကျောင်းနိုင်မယ်ဆို တဲ့သဘောပါ’’ဟု ပါတီဗဟိုကော် မတီဝင် မုံရွာအောင်ရှင်က ဆို သည်။ ယခုနှစ် နိုဝင်ဘာတွင် ကျင်းပ မည့် ကြားဖြတ်ရွေးကောက်ပွဲ တွင် လစ်လပ်နေရာအားလုံး၌ အ ရွေးချယ်ခံရန် ဆုံးဖြတ်ထားပြီးဖြစ် ရာ နေရာတိုင်းအောင်မြင်နိုင်ရေး ဆောင်ရွက်နိုင်မှ ၂၀၂၀ အထွေ ထွေရွေးကောက်ပွဲ၌ ထပ်မံအောင်မြင်နိုင်မည်ဖြစ်ကြောင်း ဦးညီပုက ပြောကြားသည်။ အစိုးရ၏ ရည်မှန်းချက်များ အကောင်အထည်ဖော်ဆောင် ရွက်နိုင်ရေး၊ ခိုင်မာအားကောင်း သည့်အဖွဲ့အဖြစ် ဆက်လက်ရပ် တည်နိုင်ရေး အစရှိသည့် ရည် ရွယ်ချက်များဖြင့် ဒီချုပ်ပါတီ ဒုတိယအကြိမ် ညီလာခံကို ကျင်းပခြင်းဖြစ်ကြောင်း ဦးညီပုကဆို သည်။ ညီလာခံသို့ ပါတီနာယက ဦးတင်ဦး၊ ပါတီသဘာပတိအဖွဲ့ ဝင်များ၊ ဒုတိယဥက္ကဋ္ဌ (၂) ဒေါက် တာဇော်မြင့်မောင်အပါအဝင် ဗဟိုအလုပ်အမှုဆောင်အဖွဲ့ဝင် များ၊ အမျိုးသားလွှတ်တော်ဥက္ကဋ္ဌ မန်းဝင်းခိုင်သန်း၊ တိုင်းဒေသကြီး နှင့် ပြည်နယ်ဝန်ကြီးချုပ်များ၊ လွှတ်တော်ကိုယ်စားလှယ်များအပါ အဝင် ညီလာခံကိုယ်စားလှယ် ၁,၀၀၀ ကျော် တက်ရောက်ခဲ့ သည်။ ညီလာခံ ပထမနေ့တွင် ဗဟို အလုပ်အမှုဆောင်အဖွဲ့ နိုင်ငံရေး အစီရင်ခံစာ၊ စည်းရုံးရေး အစီရင် ခံစာများကို တင်သွင်းခြင်း၊ ဗဟိုကော်မတီဝင်နှင့် အရန်ဗဟိုကော် မတီဝင် ရွေးချယ်ခြင်း ဆောင် ရွက်ခဲ့ကြောင်း ပါတီပြောရေးဆို ခွင့်ရှိသူ ဒေါက်တာမျိုးညွန့်က ပြောသည်။ ‘‘ဒီနေ့ အစီရင်ခံစာတင်ခဲ့တဲ့ နိုင်ငံရေးနဲ့ လူမှုရေးအစီရင်ခံစာ အပေါ် မနက်ဖြန်မှာ ပြည်နယ်နဲ့ တိုင်းကိုယ်စားလှယ်တွေက ထပ် ပြီးဆွေးနွေးကြမှာပါ။ တခြားအ ကြောင်းအရာတွေကိုလည်း ပြည် နယ်၊ တိုင်းကိုယ်စားလှယ်တွေက တင်ပြကြမှာ ဖြစ်ပါတယ်။ ဒီနေ့ ရွေးလိုက်တဲ့ ဗဟိုကော်မတီဝင် တွေထဲက ပြည်နယ်၊ တိုင်းတစ်ခုစီ ကို ဗဟိုအလုပ်အမှုဆောင်တစ် ယောက်စီ ရွေးမယ်။ အဲဒါကို CECတွေ ထပ်ပြီးတွေ့ဆုံဆွေးနွေးကြ မယ်’’ဟု ၎င်းက ရှင်းပြသည်။ ဒီချုပ်ပါတီ ဒုတိယအကြိမ် နိုင်ငံလုံးဆိုင်ရာ ညီလာခံကို ဇွန်လ၂၃ ရက်မှ ၂၄ ရက်အထိ နှစ်ရက် ကြာ ကျင်းပမည်ဖြစ်ပြီး ဒုတိယ နေ့အပြီးတွင် သတင်းစာရှင်းလင်း ပွဲ ပြုလုပ်မည်ဖြစ်ကြောင်း ပါတီ က သတင်းထုတ်ပြန်ထားသည်။",politic,3
တပ်မတော်ကာကွယ် ရေးဦးစီးချုပ် ဗိုလ်ချုပ်မှူးကြီး မင်း အောင်လှိုင်ကို ထိုင်းဘုရင့်တပ်မ တော်ကာကွယ်ရေးဦးစီးချုပ် ဗိုလ် ချုပ်ကြီး တာန်ချိုင်ယန်စရီဆူ၀မ်န် က ယမန်နေ့တွင် ဂုဏ်ပြုတပ်ဖွဲ့ ဖြင့် ကြိုဆိုသည်။ မြန်မာ-ထိုင်း တပ်မတော် ခေါင်းဆောင်နှစ်ဦးသည် တပ်မ တော်နှစ်ရပ်အကြား ချစ်ကြည် ရင်းနှီးမှုနှင့် ပူးပေါင်းဆောင်ရွက်မှု ပိုမိုတိုးတက်စေရေးဆောင်ရွက် ရမည့်အခြေအနေများနှင့် တပ်မ တော်နှစ်ရပ် (ကြည်း၊ ရေ၊ လေ) လက်ရုံးတပ်ဖွဲ့များအားလုံး ပူး ပေါင်းဆောင်ရွက်မှု တိုးမြှင့်ရေး ဆိုင်ရာကိစ္စရပ်များ ထည့်သွင်း ဆွေးနွေးကြောင်း တပ်မတော် ကာကွယ်ရေးဦးစီးချုပ်ရုံးကထုတ် ပြန်သည်။ နှစ်နိုင်ငံတပ်မတော်နှစ်ရပ် အကြားချစ်ကြည်ရင်းနှီးမှုတိုးမြင့် ခိုင်မာရေးအတွက် အားကစား ပြိုင်ပွဲများ၊ စိုက်ပျိုးရေး၊ ဆေး ဘက်ပညာနှင့်ယဉ်ကျေးမှုဖလှယ် ခြင်း၊ သင်တန်းများစေလွှတ်ခြင်း ဆိုင်ရာများဆောင်ရွက်နေမှုနှင့် ပို မိုတိုးမြှင့်ဆောင်ရွက်ရန်ကိစ္စရပ် များအပါအ၀င်မြန်မာနိုင်ငံ၏ ပါ တီစုံဒီမိုကရေစီလမ်းကြောင်းပေါ် တွင်လျှောက်လှမ်းမှုအခြေအနေ များဆွေးနွေးခဲ့သည်ဟုဆိုသည်။ တပ်မတော်ကာကွယ်ရေး ဦးစီးချုပ် ဗိုလ်ချုပ်မှူးကြီး မင်း အောင်လှိုင်ဦးဆောင်သည့် ထိုင်း နိုင်ငံ ချစ်ကြည်ရေးခရီးစဉ်တွင် ကာကွယ်ရေး ဦးစီးချုပ်ရုံး (ကြည်း) မှ ဒုတိယဗိုလ်ချုပ်ကြီး မျိုးဇော်သိန်း၊ ဒုတိယဗိုလ်ချုပ် ကြီးစိုးထွဋ်နှင့် တပ်မတော်အရာ ရှိကြီးများ လိုက်ပါသွားကြောင်း ထုတ်ပြန်ချက်၌ ဖော်ပြသည်။,politic,3
ဥရောပသမဂ္ဂ(အီးယူ) သည် မြန်မာ့တပ်မတော်နှင့် နယ် ခြားစောင့်ရဲတပ်ဖွဲ့တို့မှ စုစုပေါင်း အရာရှိ ခုနစ်ဦးကို ဘင်္ဂါလီ (မူရင်းတွင် ရိုဟင်ဂျာဟုသုံးနှုန်း) များ အစုအပြုံလိုက် ထွက်ပြေး စေမှုဖြင့် ပိတ်ဆို့အရေးယူရန် စီ စဉ်ထားကြောင်း သံတမန်များကို ကိုးကား၍ အမေရိကန်အခြေ စိုက် The Wall Street Journalကဇွန်လ ၂၂ ရက်တွင် ဖော်ပြသည်။ မြန်မာ လုံခြုံရေးတပ်ဖွဲ့အ ရာရှိခုနစ်ဦးကို ပိတ်ဆို့အရေးယူ မည့် ဆုံဖြတ်ချက်သည် လူဇင် ဘတ်၌ လာမည့် တနင်္လာနေ့တွင် ပြုလုပ်မည့် ဥရောပသမဂ္ဂ နိုင်ငံ ခြားရေးဝန်ကြီးများအစည်းအဝေး ၌ ထွက်ပေါ်လာနိုင်ကြောင်း The Wall Street Journal က ဆက် လက်ဖော်ပြသည်။ ယင်းနေ့ အစည်းအဝေးအပြီးတွင် ပိတ်ဆို့ ဒဏ်ခတ် အရေးယူမည့် ခုနစ်ဦး၏ အမည်စာရင်း ကြေညာဖွယ်ရှိ ကြောင်း ဆိုသည်။ ယင်းပိတ်ဆို့ အရေးယူမှု သည် ဥရောပသမဂ္ဂခေါင်းဆောင် များက မြန်မာလုံခြုံရေးတပ်ဖွဲ့ဝင် များ၏ လုပ်ရပ်များနှင့်ပတ်သက် ၍ အပြောမဟုတ်ဘဲ လက်တွေ့ အရေးယူသည့် လက္ခဏာဖြစ် ကြောင်းလည်း The Wall Street Journal က ဖော်ပြသည်။ ဧပြီလကုန်တွင် အီးယူက မြန်မာ့တပ်မတော်နှင့် နယ်ခြား စောင့်ရဲအရှိများအပေါ် ပစ်မှတ် ထား ပိတ်ဆို့ခြင်းနှင့် လက်နက် ကုန်သွယ်မှု တားမြစ်ခြင်းတို့ကို သက်တမ်းတိုး ပြဋ္ဌာန်းကြောင်း ကြေညာပြီး နောက်ဆက်တွဲ ပိတ် ဆို့အရေးယူခြင်းဖြစ်သည်။ အီးယူသည် ပြည်တွင်း ဖိနှပ် မှုအတွက် အသုံးပြုသော လက် နက်များ အရောင်းအဝယ်ပြုမှု ကန့်သတ်ခြင်းကို သက်တမ်းတစ် နှစ်တိုးမြှင့်ပြီး ဆက်သွယ်ရေး ဆိုင်ရာ ကြီးကြပ်စောင့်ကြည့်ခြင်း ကိရိယာပို့ကုန်၊ တပ်မတော်နှင့် နယ်ခြားစောင့်တပ်များ အသုံးပြု သည့် ပို့ကုန်များကို ကန့်သတ် တားမြစ်ထားသည်။ ထို့အပြင် အီးယူသည် မြန်မာ့တပ်မတော်နှင့် ပူးတွဲစစ် ရေးလေ့ကျင့်မှုများနှင့် ပူးပေါင်း ဆောင်ရွက်မှုများကို တားမြစ်ကန့် သတ်ထားသည်။ ၂၀၁၇ နှစ်ကုန်ပိုင်းတွင် အမေရိကန်ဘဏ္႑ာရေးဝန်ကြီး ဌာနက ကမ္ဘာတစ်ဝန်း လူ့အခွင့် အရေးချိုးဖောက်မှုများနှင့် အ ကျင့်ပျက်ခြစားမှု ကျူးလွန်သူ ၁၃ ဦးအပေါ် ပစ်မှတ်ထားပိတ်ဆို့ အရေးယူသည့် စာရင်း၌ အ နောက်ပိုင်းတိုင်း စစ်ဌာနချုပ် (နပခ)တိုင်းမှူးဟောင်း ဗိုလ်ချုပ် မောင်မောင်စိုးကို ထည့်သွင်းခဲ့ သည်။ ရခိုင်ပြည်နယ်မြောက်ပိုင်း အရေးနှင့်ပတ်သက်၍ စုံစမ်းစစ် ဆေးရေးအဖွဲ့ ဖွဲ့စည်းကာ ဖော် ထုတ်တွေ့ရှိချက်များအရ ပြစ်မှု ကျူးလွန်သူများနှင့် တာဝန်ရှိသူ များကို အရေးယူခဲ့ကြောင်း မြန်မာတပ်မတော်က သတင်း ထုတ်ပြန်ထားသည်။ ထို့အပြင် တပ်မတော်အနေ ဖြင့် လိုအပ်သည့် စုံစမ်းစစ်ဆေးမှု များကို ပြည်တွင်း၌ ပြုလုပ်ထား ပြီးဖြစ်၍ လုံလောက်ပြီဟု ယူဆ ကြောင်း တပ်မတော်ကာကွယ် ရေးဦးစီးချုပ် ဗိုလ်ချုပ်မှူးကြီး မင်းအောင်လှိုင်က မေလဆန်း တွင် ကုလသမဂ္ဂ လုံခြုံရေးကောင် စီအဖွဲ့ဝင်များနှင့် တွေ့ဆုံစဉ် ပြောကြားထားသည်။ တစ်ချိန်တည်းတွင် နိုင်ငံ တကာ ရာဇဝတ်မှု တရားရုံး (ICC) က ဘင်္ဂလားဒေ့ရှ်သို့ လူဦး ရေ သိန်းချီ ထွက်ပြေးမှုနှင့် ပတ် သက်၍ မြန်မာအစိုးရကို တရား စွဲရန် ကိစ္စကို ဇူလိုင် ၂၇ ရက် နောက်ဆုံးထားအကြောင်းပြန်ရန် ဇွန်လ ၂၁ ရက်က ထုတ်ပြန်ကြေ ညာသည်။ ယင်းထုတ်ပြန်ချက်နှင့်ပတ် သက်၍ နိုင်ငံတော်သမ္မတရုံး ပြောခွင့်ရပုဂ္ဂိုလ် ဦးဇော်ဌေးက ICC ကို တုံ့ပြန်အကြောင်းကြား မည်မဟုတ်ဘဲ မြန်မာနိုင်ငံသည် ICC အဖွဲ့ဝင်နိုင်ငံမဟုတ်၍ တရားစွဲနိုင်မည် မဟုတ်ကြောင်း ပြောကြားသည်။ မြန်မာနိုင်ငံအပေါ် နိုင်ငံ တကာရာဇဝတ်မှု တရားရုံးက တရားစွဲစစ်ဆေးလာပါက လက်ခံမည်မဟုတ်ကြောင်း ဦးဇော်ဌေး က မေလ ၂၃ ရက်တွင် ပြုလုပ် သော အစိုးရသက်တင်းစာရှင်း လင်းပွဲ၌ ပြောကြားထားသည်။,politic,3
အမျိုးသားလွှတ်တော် ဥက္ကဋ္ဌမန်း၀င်းခိုင်သန်းဦးဆောင် သည့် လွှတ်တော်ကိုယ်စားလှယ် အဖွဲ့သည် တရုတ်နိုင်ငံသို့ငါးရက် ကြာချစ်ကြည်ရေးခရီးစဉ်အဖြစ် ယမန်နေ့နံနက်က ရန်ကုန်အပြည် ပြည်ဆိုင်ရာလေဆိပ်မှ ထွက်ခွာ ခဲ့သည်။ ချစ်ကြည်ရေးခရီးစဉ်သည် ဇွန်လ ၂၅ ရက်မှ ၂၉ ရက်အထိ ကြာမြင့်မည်ဖြစ်ပြီး တရုတ်နိုင်ငံ အမျိုးသားပြည်သူ့ကွန်ဂရက်အ မြဲတမ်းကော်မတီဥက္ကဋ္ဌ Mr.Li Zhanshu ၏ဖိတ်ကြားချက်အရ သွားရောက်ခြင်းဖြစ်ကြောင်း နိုင် ငံပိုင်မီဒီယာများက ထုတ်ပြန် သည်။ ယင်းချစ်ကြည်ရေးခရီးစဉ် သို့ အမျိုးသားလွှတ်တော်ဥက္ကဋ္ဌ မန်း၀င်းခိုင်သန်းနှင့်အတူ လွှတ် တော်ကိုယ်စားလှယ် ခြောက်ဦး နှင့် လွှတ်တော်ရုံး တာ၀န်ရှိသူအ ချို့လိုက်ပါသွားကြောင်း သတင်း ထုတ်ပြန်ချက်တွင် ဖော်ပြသည်။ ချစ်ကြည်ရေးခရီးစဉ်သို့ အ မျိုးသားလွှတ်တော်ဥပဒေကြမ်း ကော်မတီအတွင်းရေးမှူး ဒေါက် တာမြတ်ဉာဏစိုး၊ မြန်မာ-တ ရုတ်လွှတ်တော်ချင်း ချစ်ကြည် ရင်းနှီးရေးအသင်းအဖွဲ့၀င်များ ဖြစ်သည့် ဦးကင်းရှိန်၊ ဦးေ၀စိန် အောင်၊ နိုင်ငံတကာဆက်ဆံရေး၊ လွှတ်တော်ချင်းချစ်ကြည်ရေးနှင့် ပူးပေါင်းဆောင်ရွက်ရေးကော်မ တီအဖွဲ့၀င် ဦးခွန်သိန်းဖေ၊ ကျန်း မာရေး၊ အားကစားနှင့်ယဉ်ကျေး မှုဆိုင်ရာကော်မတီအဖွဲ့၀င် နော် ဆာမူထူး၊ ပြည်တွင်း၊ပြည်ပအ လုပ်သမားဆိုင်ရာကော်မတီအ ဖွဲ့၀င် ဒေါ်စန်းစန်းမြတို့ လိုက်ပါ သွားသည်။ ပြည်ထောင်စုလွှတ်တော် အလှည့်ကျ နာယကလည်းဖြစ်သူ မန်း၀င်းခိုင်သန်းသည် ယခုနှစ် ဇန်နဝါရီကလည်း အာဆီယံ ပါ လီမန်ခေါင်းဆောင်များ အကြို ညှိနှိုင်းအစည်းအေ၀း၊ အာဆီယံ နိုင်ငံခေါင်းဆောင်များနှင့် အာဆီ ယံပါလီမန် ညီလာခံကိုယ်စား လှယ်များ မျက်နှာစုညီတွေ့ဆုံပွဲ များ တက်ရောက်ရန် ဖိလစ်ပိုင် နိုင်ငံသို့ သွားရောက်ခဲ့သည်။ထို့ပြင် ၎င်းသည် ယမန်နှစ် နှစ်ကုန်ပိုင်းကလည်း ကိုရီးယား သမ္မတနိုင်ငံ အမျိုးသားလွှတ် တော်ဥက္ကဋ္ဌ၏ ဖိတ်ကြားချက်အရ ကိုရီးယားသမ္မတနိုင်ငံသို့ ငါးရက် ကြာ ချစ်ကြည်ရေးခရီး သွား ရောက်ခဲ့သည်။,politic,3
ကချင်လက်နက်ကိုင်အ ဖွဲ့ (KIA) နယ်မြေအတွင်းရှိ စစ် ဘေးရှောင်များအား ကူညီခြင်းအ ပေါ် ပိတ်ပင်မှုမလုပ်သင့်ကြောင်း မြစ်ကြီးနားနယ် ခရစ်ယာန်အ သင်းတော်များကောင်စီဥက္ကဋ္ဌ ဘုန်းတော်ကြီး ပီတာခါးအောင် တူးက ပြောကြားသည်။ ၀ိုင်းမော်မြို့နယ် ကချင်နှစ် ခြင်းခရစ်ယာန်အသင်းတော် (KBC) မှ ဓမ္မဆရာဦးဇော်တူးနှင့် ၀န်ထမ်းများသည် မေလအတွင်း မြန်မာ-တရုတ်နယ်စပ်မှတ် တိုင် (၆)နှင့် (၈)ရှိ စစ်ဘေးဒုက္ခ သည်စခန်းများသို့ သွားရောက်ခဲ့ သည့်အပေါ် ကချင်ပြည်နယ် လုံ ခြုံရေးနှင့် နယ်စပ်ရေးရာ၀န်ကြီး က KIA နယ်မြေအတွင်းရှိ စစ် ဘေးဒုက္ခသည်စခန်းများသို့ မသွားရန် သတိပေးစာပို့ခဲ့ခြင်းနှင့်ပတ် သက်ပြီး ထိုသို့ပြောကြားသည်။ KIA နယ်မြေအတွင်း ကက်သလစ်ဘာသာ၀င် စစ်ရှောင်များ လည်းရှိကြောင်း ဘုန်းတော်ကြီး က ဆိုသည်။ ‘‘KIA ထိန်းချုပ်နေရာမို့လို့ သွားဖို့ မလုပ်ရဘူးဆိုတာက အဓိ ပ္ပာယ်မရှိဘူး။ ကျွန်တော်တို့က အဓိကသူတို့(စစ်ရှောင်)တွေရဲ့ စားရေး၊ သောက်ရေး အခက်အခဲ ကိုပဲ ဖြေရှင်းပေးတာ’’ဟု ဘုန်း တောင်ကြီး ပီတာခါးအောင်တူး က ပြောသည်။ ဘုန်းတော်ကြီး ပီတာခါး အောင်တူးအပါအ၀င် ကက်သ လစ်ဘာသာရေးခေါင်းဆောင် များသည် ဧပြီအတွင်း မြောက် ပိုင်းတိုင်းစစ်ဌာနချုပ် တိုင်းမှူးနှင့် တွေ့ဆုံပြီး ကချင်ဒေသစစ်ရှောင် များအရေး ဆွေးနွေးခဲ့သည်။ ထို သို့ တွေ့ဆုံစဉ်ကလည်း တိုက်ပွဲရှောင်ပြည်သူများအား စားနပ်ရိက္ခာကူညီနိုင်ရန် ကိစ္စများ ထည့် သွင်းဆွေးနွေးခဲ့သည်။ ထိုသို့ တားမြစ်ခြင်းကို ပြန် လည်ရုပ်သိမ်းပေးနိုင်ရေး ကြိုးစားမည်ဖြစ်ကြောင်း ကချင်နှစ် ခြင်းခရစ်ယာန်အသင်းတော် (KBC) မှ လူမှု၀န်ထမ်း နှင့် ဖံွ့ဖြိုး ရေးတာ၀န်ခံ ဦးခါးလီက ပြော ကြားထားသည်။ တပ်မတော်နှင့် KIA အကြား၂၀၁၁ ဇွန်လက စတင်ခဲ့သော တိုက်ပွဲများကြောင့် လက်ရှိ အချိန်ထိ ကချင်ဒေသခံ တစ်သိန်းနှစ် သောင်းကျော် စစ်ဘေးဒုက္ခသည် စခန်းများ၌ စား၀တ်နေရေးခက် ခဲစွာ နေထိုင်နေကြရသည်။ ယင်းအနက် စစ်ရှောင် ခုနစ်သောင်း ကျော်သည် KIA ထိန်းချုပ်နယ်မြေ အတွင်း ရှိနေသည်။,politic,3
ပြည်ထောင်စု ငြိမ်း ချမ်းရေး ညီလာခံ - ၂၁ ရာစုပင် လုံတတိယအစည်းအေ၀းတက်၊ မတက်ဆွေးနွေးရန် ကရင်နီအမျိုး သားတိုးတက်ရေးပါတီ (KNPP) ဗဟိုကော်မတီ အစည်းအေ၀းကို ဇူလိုင်လဆန်းတွင်ကျင်းပမည်ဟု KNPP အထွေထွေအတွင်းရေး မှူး ရွှေမျိုးသန့်က ပြောသည်။ တစ်နိုင်ငံလုံးပစ်ခတ်တိုက် ခိုက်မှုရပ်စဲရေးသဘောတူစာချုပ် (NCA) လက်မှတ်မထိုးရသေး သည့်အဖွဲ့များအနက် KNPP အ ဖွဲ့ကို ၂၁ ရာစုပင်လုံ တတိယ အစည်းအေ၀းသို့ တက်ရောက် ရန်ဖိတ်ကြားမည်ဟု အစိုးရ ကိုယ်စားလှယ်ဦးဇော်ဌေးကပြော ကြားထားသည်။ ယင်းနှင့် ပတ်သက်၍ ရွှေ မျိုးသန့်က KNPP အနေဖြင့် ၂၁ ရာစုပင်လုံတွင် လေ့လာသူအဖြစ် ဖိတ်ကြားပါက တက်ရောက်မည် မဟုတ်ဟု ယခင်က မူချမှတ်ထား သော်လည်း မူဝါဒအပြောင်းအလဲ ရှိ၊ မရှိ လာမည့်ဗဟိုကော်မတီ အစည်းအေ၀း၌ ဆွေးနွေးဆုံး ဖြတ်မည်ဟု ပြောသည်။ ‘‘အုပ်စုဖွဲ့ဆွေးနွေးတဲ့ အ စည်းအေ၀းတွေထဲမှာ တက် ရောက်နားထောင်ခွင့် စသဖြင့် ပေါ့၊ ပြီးတော့အကြံပြုတင်ပြခွင့် ပေါ့၊ အဲဒါမျိုးလေးတွေပေါ့’’ ဟု ရွှေမျိုးသန့်က ၎င်းတို့အဖွဲ့ NCA လက်မှတ်မထိုးမိ ၂၁ရာစုပင်လုံ သို့တက်ရောက်ခွင့်ရပါက ရရှိလို သည့် အခွင့်အရေးများကို ပြော သည်။ အစိုးရနှင့် KNPP တို့သည် NCA လက်မှတ်ထိုးနိုင်ရေး ဧပြီအတွင်းက လွိုင်ကော်မြို့၌ တွေ့ဆုံညှိနှိုင်းခဲ့သည်။ ယင်း ဆွေးနွေးပွဲတွင် NCA လက်မှတ် ထိုးနိုင်ရေး အမြန်ဆုံး ထပ်မံဆွေး နွေးရန် သဘောတူခဲ့သော်လည်း နှစ်လခန့်ကြာသည်အထိ မတွေ့ နိုင်ဘဲဖြစ်နေသည်။ ထိုသို့ မတွေ့ဆုံနိုင်ခြင်း သည် ၂၀၁၇ ဒီဇင်ဘာအတွင်းက တပ်မတော်ယာဉ်တန်းကို တား ဆီးခြင်းနှင့် ပတ်သက်ပြီးအသတ် ခံရသည့် KNPP တပ်ဖွဲ့၀င်များ သေဆုံးခဲ့သည့် အမှုကိစ္စနှင့် ပတ် သက်ပြီးပြေလည်မှုမရသေး၍ဟု KNPP တာ၀န်ရှိသူများက ပြော ဆိုထားသည်။ အဆိုပါအမှုကို တပ်မတော်ခုံအဖွဲ့က စစ်ဆေးနေ ပြီး စစ်ဆေးမှုရလဒ်ကို ခြောက်လ ကျော်ကြာသည်အထိ ထုတ်ပြန် ခြင်းမရှိသေးပေ။,politic,3
ပြည်ထောင်စုငြိမ်းချမ်း ရေးညီလာခံ - ၂၁ ရာစုပင်လုံ တတိယအစည်းအဝေးသို့ လေ့ လာသူအဖြစ် တက်ရောက်လိုသူ များအနေဖြင့် အဆိုပြုလွှာများကို ဇူလိုင် ၄ ရက် နောက်ဆုံးထား၍ လျှောက်ထားနိုင်သည်။ အဆိုပြုလွှာကို upc21-stcenturypanglong@gmail.com သို့ ပေးပို့ရမည်ဖြစ်ပြီး အသေးစိတ်ကို Union Peace Conference - 21st Century Panglong - Third Session Facebook စာမျက်နှာတွင် လေ့ လာနိုင်သည်။ ၂၁ ရာစုပင်လုံတတိယအ စည်းအဝေးသို့ လေ့လာသူ ၁၇၀ ခန့် ဖိတ်ကြားရန် လျာထား ကြောင်း ပြည်ထောင်စုငြိမ်းချမ်း ရေးဆွေးနွေးမှု ပူးတွဲကော်မတီ (UPDJC)နိုင်ငံရေးပါတီအစုအဖွဲ့ အတွင်းရေးမှူး တာလှဖေက ပြောသည်။ ‘‘လေ့လာသူတွေကတော့ ညီလာခံရဲ့စရိတ်နဲ့ မဟုတ်ဘဲနဲ့ ကိုယ့်စရိတ်နဲ့ကိုယ်ဆိုတဲ့ အဲဒါ လေးတော့ ထူးခြားမှုရှိတယ်’’ဟု ၎င်းက ဆိုသည်။ ၂၁ ရာစုပင်လုံတတိယအ စည်းအဝေးလေ့လာသူအဖြစ် တက်ရောက်လိုသူများ လိုက်နာရ မည့်စည်းကမ်းချက်များကိုလည်း ထုတ်ပြန်ထားရာ လေ့လာသူအ ဖြစ် တက်ရောက်သူသည် ဆွေးနွေးပွဲများ ကျင်းပနေစဉ် ဝင်ရောက်ဆွေးနွေးခြင်း၊ ကြားဖြတ် ပြောဆိုခြင်း၊ အကြံပြုဆွေးနွေး ခြင်းများ မပြုလုပ်ရကြောင်း ဖော် ပြထားသည်။ ထို့အပြင် လေ့လာသူများသည် UPDJC အတွင်းရေးမှူးများ၏ ကြိုတင်ခွင့်ပြုချက်မရဘဲ ဆွေးနွေး မှုများကို အသံဖမ်းခြင်း၊ ဗီဒီယိုရိုက်ခြင်းမပြုလုပ်ရန်၊ ညီ လာခံတွင် ဆွေးနွေးသည့် အကြောင်းအရာများနှင့်ပတ်သက် ၍ ပြန်လည်ပြောဆိုရေးသားရာ၌ ဆွေးနွေးသည့်ကိုယ်စားလှယ်နှင့် အဖွဲ့အစည်းများ၏ အမည်ကို ဖော်ပြခြင်းမပြုရန်လည်း ပါရှိ သည်။ သတ်မှတ်စည်းကမ်းချက် များ ဖောက်ဖျက်ပါက ညီလာခံ တက်ရောက်ခွင့်ရပ်ဆိုင်းမည်ဟု စည်းကမ်းချက်တွင် ဖော်ပြထား သည်။ ၂၀၁၇ မေလက ကျင်းပ သည့် ၂၁ ရာစုပင်လုံဒုတိယအ စည်းအဝေးသို့ လေ့လာသူ ၁၈၅ ဦးတက်ရောက်ခဲ့သည်။,politic,3
တစ်နိုင်ငံလုံးပစ်ခတ် တိုက်ခိုက်မှုရပ်စဲရေးဆိုင်ရာပူးတွဲ စောင့်ကြည့်ရေးကော်မတီ(JMC) ကို ဘဏ္႑ာရေးနှင့်နည်းပညာများ ဆက်လက် ကူညီပံ့ပိုးနိုင်ရန် ကုလသမဂ္ဂ နည်းပညာလိုအပ် ချက် ဆန်းစစ်လေ့လာရေးအဖွဲ့က ပြည်နယ်နှင့်တိိုင်းအဆင့် JMC ကော်မတီ တာ၀န်ရှိသူများနှင့် တွေ့ဆုံဆွေးနွေးခဲ့သည်။ ကုလသမဂ္ဂ နည်းပညာလို အပ်ချက်ဆန်းစစ်လေ့လာရေးအ ဖွဲ့က ဇွန်လ ၂၁ ရက်ကစတင်၍ ယင်းကော်မတီများထံ သွား ရောက်တွေ့ဆုံကာ လက်ရှိတွင် မွန်ပြည််နယ် JMC-S ကော်မတီ နှင့်ကရင်ပြည်နယ်JMC-S ကော် မတီတို့နှင့် သီးခြားတွေ့ဆုံဆွေး နွေးထားကြောင်း JMC ကထုတ် ပြန်သည့်အချက်အလက်များ၌ ဖော်ပြသည်။ တွေ့ဆုံဆွေးနွေးမှုများတွင် JMC ၏လုပ်ငန်းများ၌ ဘဏ္႑ာ ရေးနှင့်နည်းပညာပံ့ပိုးကူညီမှုအ ခြေအနေများ၊ လိုအပ်ချက်များကို ဆန်းစစ်လေ့လာပြီးပါက ထပ်မံ ပံ့ပိုးကူညီမည့်အစီအစဉ်များနှင့် ပတ်သက်၍ ယင်းအဖွဲ့က ရှင်း လင်းပြောကြားကြောင်း ထုတ်ပြန် ချက်၌ ဖော်ပြသည်။ ‘‘သူတို့ကတော့ ဆက်လက် ကူညီဖို့လိုတာတွေနဲ့ပတ်သက်လို့ မေးမြန်းတာတွေ ရှိပါတယ်။ နောက်ဘယ်လိုကဏ္႑အသစ်တွေ ရှိမလဲပေါ့။ ကျွန််မတို့ကကော်မတီ လုပ်ငန်းဆောင်တာတွေ၊ အောင် မြင်မှုဘာတွေရှိတယ်။ ဘယ်လို အခက်အခဲတွေရှိတယ်ဆိုတာကို ရှင်းပြတယ်။ ဒီနေရာမှာ ဒေသ အဆင့်တွေဖွဲ့စည်းနိုင်ဖို့၊ အပစ် ရပ်စောင့်ကြည့်ရေး ကော်မတီ တွေမှာ အရပ်သားတွေ ပါ၀င်လာ နိုင်ဖို့ ဆောင်ရွက်ချက်တွေပါတာ ပေါ့’’ ဟု မွန်ပြည်နယ် JMC-S ဒုဥက္ကဋ္ဌ(၂) ဒေါက်တာမိယဉ်ချမ်း ကပြောသည်။ ကုလသမဂ္ဂအထွေထွေအ တွင်းရေးမှူးချုပ်၏ မြန်မာနိုင်ငံ ဆိုင်ရာအထူးအကြံပေးပုဂ္ဂိုလ် မစ္စစ်ခရစ္စတင်းရှယန်နာဘာဂီနာ သည် မြန်မာနိုင်ငံခရီးစဉ်အတွင်း ဇွန်လ ၁၉ ရက်က ပြည်ထောင်စု အဆင့်JMC ကော််မတီဥက္ကဋ္ဌ ဒုတိယဗိုလ်ချုပ်ကြီး ရာပြည့်နှင့် ကော်မတီ တာ၀န်ရှိသူများအား လာရောက်တွေ့ဆုံကာ JMC ကော်မတီအနေဖြင့် အကူအညီ လိုအပ်ပါက ကုလသမဂ္ဂထံအကူ အညီတောင်းခံနိုင်ကြောင်း ဆွေး နွေးခဲ့သည်ဟု JMC-U အတွင်း ရေးမှူး(၁)ဒေါက်တာရွှေခါးရ်က ပြောသည်။,politic,3
ပြည်ထောင်စု ငြိမ်းချမ်း ရေးညီလာခံ -၂၁ ရာစုပင်လုံ အစည်းအဝေးကို နှောင့်နှေးကြန့် ကြာခြင်းမရှိဘဲ ခြောက်လတစ် ကြိမ် (တစ်နှစ် နှစ်ကြိမ်) ပုံမှန် ကျင်းပရန်ကိစ္စကို လာမည့် ပင်လုံ တတိယအစည်းအဝေးတွင် ဆုံးဖြတ်ချက်ချမှတ်ရန် အဆိုပြု ထားကြောင်း အစိုးရနှင့် နိုင်ငံရေး ပါတီ ကိုယ်စားလှယ်များက ပြော ကြားသည်။ အစိုးရ၊ နိုင်ငံရေးပါတီနှင့် တိုင်းရင်းသားလက်နက်ကိုင်အဖွဲ့ ကိုယ်စားလှယ်များပါဝင်သော ပြည်ထောင်စု ငြိမ်းချမ်းရေးဆွေး နွေးမှု ပူးတွဲကော်မတီ (UPDJC) အစည်းအဝေးကို ဇွန်လ ၂၉ ရက် က နေပြည်တော်၌ ကျင်းပရာ ယင်းအစည်းအဝေးတွင် အဆိုပြု ခဲ့သည်ဟု ၎င်းတို့ကဆိုသည်။ ‘‘ဒီတစ်ခေါက်တော့ အတိုင် ပင်ခံ (နိုင်ငံတော်၏ အတိုင်ပင်ခံ ပုဂ္ဂိုလ်ဒေါ်အောင်ဆန်းစုကြည်)ရဲ့ အာဘော်အတိုင်းပဲ တစ်နှစ်ကို နှစ်ကြိမ်လုပ်ဖို့ကိစ္စပေါ့။ အခု ၂၀၁၈ မှာ ဇူလိုင်လုပ်ပြီးရင်နောက် ထပ် တစ်ကြိမ်တော့ လုပ်ဖြစ် အောင်လုပ်ပါ။ ၂၀၁၉ မှာလည်း ဒီညီလာခံကို နှစ်ကြိမ်တိတိလုပ် ပါ။ ၂၀၁၈ နောက်တစ်ကြိမ်နဲ့ ၂၀၁၉ နှစ်ကြိမ်။ အဲဒီသုံးကြိမ်အ တွင်းမှာ အကျိုးထိရောက်မှုရှိတဲ့ ဖက်ဒရယ်မူတွေကို ချမှတ်နိုင်ဖို့အ တွက် ဝိုင်းဝန်းကြိုးစားကြပါစို့လို့ တိုက်တွန်းတာ’’ဟု နိုင်ငံရေးပါတီ အစုအဖွဲ့ UPDJC ကိုယ်စားလှယ် တာလှဖေက ပြောသည်။ လာမည့် ပြည်ထောင်စုငြိမ်း ချမ်းရေးညီလာခံတွင်အဆိုပါကိစ္စ ကို အတည်ပြုချက်ရယူနိုင်ရေး ဇူလိုင် ၁၁ ရက်မတိုင်မီ ထပ်မံပြု လုပ်မည့် UPDJC လုပ်ငန်းကော် မတီအစည်းအဝေးနှင့် လာမည့် UPDJC (၁၆) ကြိမ်မြောက် အ စည်းအဝေးတွင် ဆွေးနွေးဆုံး ဖြတ်မည်ဟု ၎င်းကဆိုသည်။ လက်ရှိ အစိုးရလက်ထက် တွင် ၂၁ ရာစုပင်လုံကို ခြောက်လ တစ်ကြိမ် ကျင်းပရန် သတ်မှတ် ထားသော်လည်း ပြည်ထောင်စု ငြိမ်းချမ်းရေးညီလာခံ ဆုံးဖြတ် ချက်အဖြစ် မရှိသေးဟု အစိုးရ ကိုယ်စားလှယ် ဦးဇော်ဌေးက ပြောသည်။ ထို့ကြောင့် ၂၁ရာစု ပင်လုံကျင်းပရေးကိစ္စကို ညီလာ ခံ၌ ဆုံးဖြတ်ချက်ရယူရန် အဆိုပြု ချက်အပေါ် အပြည့်အဝ ထောက် ခံခြင်းဖြစ်ကြောင်း ၎င်းကဆို သည်။ ယင်းအဆိုပြုချက်ကို NCA လက်မှတ်ထိုး တိုင်းရင်းသားလက် နက်ကိုင်အဖွဲ့များဘက်က သ ဘောတူပါက ညီလာခံတွင် ဆုံး ဖြတ်ချက်အဖြစ် ချမှတ်နိုင်မည်ဟု ၎င်းကဆိုသည်။ တိုင်းရင်းသား လက်နက်ကိုင်အဖွဲ့ ကိုယ်စား လှယ်များအနေဖြင့် ယင်းကိစ္စကို ၎င်းတို့အဖွဲ့ ထိပ်သီးခေါင်းဆောင် များထံ ယခုရက်ပိုင်းအတွင်း ပြန် လည်တင်ပြမည်ဖြစ်သည်။ ထို့နောက် အစိုးရ၊ တိုင်းရင်း သားလက်နက်ကိုင်အဖွဲ့များနှင့် နိုင်ငံရေးပါတီ ကိုယ်စားလှယ်များ ပါဝင်သော UPDJC လုပ်ငန်း ကော်မတီ အစည်းအဝေးကိုဇူလိုင် ၃ ရက်တွင် ပြန်လည်စတင်ရန် စီစဉ်ထားသည်။,politic,3
ဒေသခံများထံမှ ငွေ ကြေးကောက်ခံသည်ဆိုသော အိမ်မဲမြို့နယ် တိုင်းဒေသကြီး လွှတ်တော်ကိုယ်စားလှယ် ဦး အောင်ကျော်မြိုင်ကိုစစ်ဆေးပြီး၍ ပါတီစည်းကမ်းအရ အရေးယူ မည်ဖြစ်ကြောင်း အမျိုးသားဒီမို ကရေစီအဖွဲ့ချုပ် ပြောရေးဆိုခွင့် ရှိသူ ဒေါက်တာမျိုးညွန့်က 7 Day Daily သတင်းစာအားပြောသည်။ ‘‘စစ်ဆေးပြီးတော့ ဗဟိုအ လုပ်အမှုဆောင်အဖွဲ့ကို ပြီးခဲ့တဲ့ အစည်းအေ၀းမှာ တင်ပြပြီးသွား ပါပြီ။ ဗဟိုအလုပ်အမှုဆောင်အ ဖွဲ့ရဲ့ ဆုံးဖြတ်ချက်အရ လုပ်သင့် တာ ဆက်လုပ်သွားပါမယ်။ ကျွန် တော်တို့ပါတီတွင်း အရေးယူဖို့ တော့ရှိပါတယ်’’ ဟု ပါတီဗဟို စည်းကမ်းထိန်းသိမ်းရေးတာ၀န်ခံ လည်းဖြစ်သူ ဒေါက်တာမျိုးညွန့် ကပြောသည်။ သို့သော် မည်သို့အရေးယူ မည်ကို ထုတ်ဖော်ပြောကြားခြင်း မရှိပေ။ အိမ်မဲမြို့နယ် မဲဆန္ဒနယ် အမှတ် (၂) ဧရာ၀တီတိုင်းဒေသ ကြီးလွှတ်တော်ကိုယ်စားလှယ် ဦးအောင်ကျော်မြိုင်သည် ၎င်း၏ မဲဆန္ဒနယ် ညောင်ကုန်းချောင်းဖျားကျေးရွာလျှပ်စစ်မီီးရရှိရေး ဆောင်ရွက်ရာတွင် တကော ကျေးရွာသို့ ခွင့်ပြုထားသည့် ဘတ်ဂျက်ကို ခေါင်းစဉ်ပြောင်း လဲဆောင်ရွက်နိုင်ရန် ကျေးရွာမီး လင်းရေးကော်မတီထံမှ ကျပ် သိန်း ၁၀၀ တောင်းယူသဖြင့် တိုင် ကြားခံရခြင်းဖြစ်သည်။ ကနဦးတွင် အဂတိလိုက် စားမှုတိုက်ဖျက်ရေးကော်မရှင်ထံ တိုင်ကြားခံရပြီး ကော်မရှင်က ဦးအောင်ကျော်မြိုင်သည် ဒေသ ခံများထံမှ ကောက်ခံရရှိသောငွေ ကို ကိုယ်အကျိုးအတွက် သုံးစွဲ ခြင်း မရှိကြောင်း စစ်ဆေးတွေ့ရှိ သဖြင့် သက်ဆိုင်ရာ ဧရာ၀တီ တိုင်းဒေသကြီးလွှတ်တော်ဥက္ကဋ္ဌ ထံလွှဲပြောင်းပေးအပ်ခဲ့သည်။ ဦးအောင်ကျော်မြိုင်သည် ၎င်း၏လုပ်ပိုင်ခွင့်ကိုအသုံးပြု၍ ကျပ်သိန်း ၁၀၀ မမှန်မကန် တောင်းယူခဲ့သော်လည်း ကိုယ် ကျိုးအတွက် သုံးစွဲခြင်းမရှိကြောင်းနှင့် လာဘ်ပေးလာဘ်ယူပြုလုပ် ကြောင်း အထောက်အထားခိုင်မာ မှုမရှိသော်လည်း လွှတ်တော် ကိုယ်စားလှယ်တစ်ဦးအနေဖြင့် ငွေကြေးကိစ္စများတွင် ကျင့်၀တ် နှင့်မညီဘဲကိုယ်တိုင်ပါ၀င်ဆောင်ရွက်ခြင်းကြောင့်လိုအပ်သလိုအ ရေးယူဆောင်ရွက်ပေးရန် လွှတ်တော်သို့ အကြောင်းကြားသင့် ကြောင်း ကော်မရှင်ကတိုင်တန်း သူထံ ပေးပို့သည့် အကြောင်းပြန် စာ၌ ဖော်ပြထားသည်။ ဧရာ၀တီတိုင်းဒေသကြီး လွှတ်တော်ဥက္ကဋ္ဌ ဦးအောင်ကျော် ခိုင်က လွှတ်တော်ကိုယ်စားလှယ် များနှင့်ပတ်သက်၍ စစ်ဆေးခြင်း၊ အရေးယူခြင်းကို ပါတီက ဆောင် ရွက်ပြီးဧရာ၀တီတိုင်းဒေသကြီး လွှတ်တော်အနေဖြင့် ဦးအောင် ကျော်မြိုင်ကို သုံးသပ်ချက်စာ ထုတ်ပြန်၍ သတိပေးမည်ဖြစ် ကြောင်းဆိုသည်။ ယင်းကိစ္စနှင့် ပတ်သက်၍ ဦးအောင်ကျော်မြိုင်ထံ ဇွန်လ ၃၀ ရက်က ဖုန်းဆက်သွယ်မေးမြန်း ရာ ဆက်သွယ်မရပေ။,politic,3
ငြိမ်းချမ်းစွာစုေ၀းခြင်း နှင့် ငြိမ်းချမ်းစွာ စီတန်းလှည့်လည်ခွင့်ဆိုင်ရာ ဥပဒေကြမ်းကို ဇွန်လ ၂၆ ရက်တွင် ပြန်လည်စတင်မည့် လွှတ်တော်အစည်းအေ၀းများ၌ ဆွေးနွေးမည်ဖြစ်ကြောင်း ပြည်သူ့လွှတ်တော်ဥပဒေကြမ်း ကော်မတီအတွင်းရေးမှူး ဦးကျော်စိုးလင်း က ပြောသည်။ ငြိမ်းစုစီဥပဒေပြည်သူ့လွှတ် တော်သို့ ရောက်ရှိလာပြီးနောက် ဥပဒေပါအကြောင်းအရာ ကိစ္စ များနှင့် စပ်လျဉ်းပြီး ဆွေးနွေးမည့် သူ ၈၀ ဦး၏အမည်စာရင်းကို မတ်လက ကျင်းပသည့် ပြည်သူ့လွှတ် တော်အစည်းအေ၀းများတွင် တင်သွင်းပြီးနောက် ဆွေးနွေးအတည်ပြုရန် ကြန့်ကြာနေသည်။ ‘‘ကျွန်တော်တို့ ငြိမ်းစုစီကို မဆွေးနွေးဖြစ်တာက အခုကျင်းပ ပြီးစီးခဲ့တဲ့ လွှတ်တော်အစည်းအ ေ၀းက အချိန်ကာလတိုတဲ့အ တွက် အရေးကြီးတဲ့တခြားသော ဥပဒေတွေကို ဆွေးနွေးအတည် ပြုခဲ့ခြင်း ဖြစ်ပါတယ်’’ဟု ပြည်ကြီး တံခွန်မဲဆန္ဒနယ် ပြည်သူ့လွှတ် တော်ကိုယ်စားလှယ်လည်းဖြစ်သူ ဦးကျော်စိုးလင်းကပြောသည်။ ငြိမ်းချမ်းစွာ စုေ၀းခွင့်နှင့် ငြိမ်းချမ်းစွာ စီတန်းလှည့်လည်ခွင့် ဆိုင်ရာ ဥပဒေကြမ်းကို ဆွေးနွေး ရန် အမည်စာရင်းပေးသွင်းထား သူများတွင် တပ်မတော်သား လွှတ်တော်ကိုယ်စားလှယ် ၆၀ ဦး အပါအ၀င် ဒီချုပ်ကိုယ်စား လှယ် ကိုးဦးပါ၀င်သည်။ ထို့အပြင် ပြည် ခိုင်ဖြိုးပါတီ ကိုယ်စားလှယ် ခြောက်ဦး၊ ရခိုင်အမျိုးသားပါတီ၀င် သုံးဦး၊ ရှမ်းတိုင်းရင်းသားများ ဒီ မိုကရေစီအဖွဲ့ချုပ်ပါတီ၀င် တစ် ဦးနှင့် တစ်သီးပုဂ္ဂလကိုယ်စား လှယ်တစ်ဦးတို့ကလည်း အမည် စာရင်းပေးသွင်းထားသည်။ ‘‘ကျွန်တော်တို့က လွှတ် တော်ရဲ့ ရရှိတဲ့အချိန်တွေပေါ် မူ တည်ပြီးတော့ မဆွေးနွေးဖြစ်ခဲ့ တာပါ။ ဒီတစ်ခေါက် လွှတ်တော် မှာတော့ ကျိန်းသေပေါက်ဆွေး နွေးဖြစ်မှာပါ’’ဟု ဦးကျော်စိုးလင်း က ပြောသည်။ ကျင်းပပြီးစီးခဲ့သည့် ပြည်သူ့ လွှတ်တော် အဋ္ဌမပုံမှန်အစည်းအ ေ၀းတွင် ဥပဒေကြမ်း ၃၇ ခုကို ဆွေးနွေးခဲ့ပြီး ၁၄ ခုကို အတည် ပြုကာ ၂၃ ခုဆက်လက်ဆောင် ရွက်ရန် ကျန်ရှိခဲ့သည်။ ‘‘ကျွန်တော်တို့က ဆွေးနွေး ကြမယ့် လွှတ်တော်ကိုယ်စား လှယ်တွေရဲ့ ပြောကြားချက်တွေ၊ အကြံပြုချက်တွေကို ယူပြီးတော့ ပြင်ဆင်ရမှာဖြစ်တဲ့အတွက် ဥပ ဒေကြမ်းကို ဘယ်လိုပြင်ဆင်ရမ လဲဆိုတာ ပြောဖို့ကစောပါသေး တယ်’’ ဟု ဦးကျော်စိုးလင်းက ပြောသည်။ ယခုဥပဒေကြမ်းကို ဒီမိုက ရေစီစံနှုန်းများနှင့် လွဲချော်နေ ကြောင်း ဒီချုပ်အမတ်အချို့အ ပါအ၀င် လွှတ်တော်ကိုယ်စား လှယ်များနှင့် နိုင်ငံရေးသုတေသီ များ၊ တက်ကြွလှုပ်ရှားသူများက အပြင်းအထန် ေ၀ဖန်ကန့်ကွက် ထားသည်။ အမျိုးသားလွှတ်တော် ၌ ယင်းပြင်ဆင်ချက် အတည်ပြု ချိန်တွင် ဒီချုပ်အမတ်အချို့နှင့် တပ်မတော်သားကိုယ်စားလှယ် များအပါအ၀င် ကန့်ကွက်သူများ ရှိခဲ့သည်။ အမျိုးသားလွှတ်တော်က ငြိမ်းစုစီဥပဒေကို ပြင်ဆင်ချက်အ ရ ဆန္ဒဖော်ထုတ်ရာတွင် ခန့်မှန်း ကုန်ကျစရိတ်နှင့် ကုန်ကျခံမည့် ပုဂ္ဂိုလ်(သို့မဟုတ်) အဖွဲ့ရှိပါက အမည်နှင့်ဆက်သွယ်ရန် လိပ်စာ အပြည့်အစုံ ဖော်ပြရမည်ဖြစ် သည်။ ထို့အပြင် တည်ငြိမ်အေး ချမ်းရေးကို ပျက်ပြားစေရန် အ ကြံဖြင့် ဆန္ဒထုတ်ဖော်မှုများ ပြု လုပ်ရန် သွေးဆောင်ဖြားယောင်း တိုက်တွန်းသူကို ၂ နှစ်ထက်မပို သော ထောင်ဒဏ်အပြင် ငွေဒဏ် လည်း ချမှတ်နိုင်ကြောင်း ဖော်ပြ ထားသည်။,politic,3
၂၁ ရာစုပင်လုံအ စည်းအေ၀းမှ တစ်ဆင့် ငြိမ်းချမ်း သည့် အနာဂတ်ဒီမိုကရေစီနှင့် ဖက်ဒရယ်နိုင်ငံကို ထူထောင်မည် ဖြစ်၍ ၂၀၀၈ ဖွဲ့စည်းပုံဥပဒေ၏ အားနည်းချက်များကို ပြင်ဆင် နိုင်သည့် နိုင်ငံရေးအရလွှမ်းခြုံ သောအခြေခံမူများရရှိရေး ဦး တည်စဉ်းစားအဖြေထုတ်လိုသည့် ဆန္ဒရှိရန် အရေးကြီးကြောင်း ကရင်အမျိုးသား အစည်းအရုံး (KNU) ဥက္ကဋ္ဌ ဗိုလ်ချုပ်ကြီးစောမူ တူးစေးဖိုးက ပြောသည်။ တစ်နိုင်ငံလုံးပစ်ခတ်တိုက် ခိုက်မှုရပ်စဲရေးသဘောတူစာချုပ် (NCA) လက်မှတ်ထိုးထားသည့် တိုင်းရင်းသားလက်နက်ကိုင်အဖွဲ့ များ၏ ထိပ်သီးခေါင်းဆောင်များ ဖြင့် ဖွဲ့စည်းထားသောငြိမ်းချမ်း ရေးလုပ်ငန်းစဉ်ဦးဆောင်အဖွဲ့ (PPST) အစည်းအေ၀းကို ဇူလိုင် ၁ ရက်က ထိုင်းနိုင်ငံချင်းမိုင်၌ ပြုလုပ်ရာ PPST အဖွဲ့ခေါင်း ဆောင်ဗိုလ်ချုပ်ကြီးစောမူတူးစေး ဖိုးက ယင်းသို့ပြောကြားသည်။ ‘‘ကျွန်တော်တို့ နိုင်ငံဟာဖွဲ့ စည်းပုံအခြေခံဥပဒေ အကျပ်အ တည်းအောက်မှာ ရှိနေကြတယ် ဆိုတာကို သတိမူကြဖို့ဖြစ်ပါ တယ်’’ ဟု ၎င်းကဆိုသည်။ အဆိုပါ အခြေခံမူများ ရရှိ ရေး စဉ်းစားရာတွင် မတူကွဲပြား ခြားနားမှုကို အသိအမှတ်ပြုပြီး သဘောထားကြီးမှု၊ အမြင်ကျယ် မှုနှင့် အမျိုးသားပြန်လည်သင့် မြတ်ရေးဆိုင်ရာခံယူချက် သ ဘောထားအမြင်များ ကိုယ်စီထား ရှိရမည်ဟု KNU ဥက္ကဋ္ဌကပြော သည်။ ဒီမိုကရေစီနှင့် ဖက်ဒရယ် ဆိုင်ရာ ကွဲပြားသည့် တန်ဖိုးနှင့် အမြင်များကို ကြိိုးစားညှိနှိုင်းနေ သော်လည်း ကွာဟမြဲရှိနေသည် ကိုသတိမူပြီး ဖြေရှင်းနိုင်မည့် နည်းလမ်းများကို ရှာဖွေစဉ်းစား ရမည်ဖြစ်ကြောင်း၊ ယင်းမှာ ပါ ၀င်ပတ်သက်သူအားလုံးအကြား အနာဂတ်ပြည်ထောင်စု တည် ဆောက်ရန်လိုအပ်သည့် ဘုံရည် မှန်းချက်ပန်းတိုင်နှင့် ဘုံဆိုင်ရာ နိုင်ငံရေးအခြေခံမူများ မတည် ဆောက်နိုင်သေး၍ ဖြစ်ကြောင်း ဟု ၎င်းကဆိုသည်။ ၂၁ရာစုပင်လုံတတိယ အ စည်းအေ၀းကို ဇူလိုင် ၁၁ ရက်က စ၍ ခြောက်ရက်ကြာ ကျင်းပရန် အတည်ပြုပြီးဖြစ်သည်။ ထိုသို့ ၂၁ရာစုပင်လုံ အ စည်းအေ၀းကျင်းပနိုင်ရုံနှင့်မြန်မာ နိုင်ငံ၏ အရင်းခံနိုင်ငံရေးပြဿနာ များ ပြေလည်မည်မဟုတ်သည် ကို သတိမူစေလိုကြောင်း၊ အမျိုး သားရင်ကြားစေ့ရေးကို ရှေးရှု သည့် အခြေခံစဉ်းစားမှုများထားရှိရန်လိုကြောင်း KNU ဥက္ကဋ္ဌက သတိပေးသည်။ ညီလာခံတွင် ပါ၀င်ဆွေးနွေး မည့် PPST အဖွဲ့၀င်များအနေ ဖြင့် NCA လက်မှတ်မထိုးရသေး သည့် အဖွဲ့များရှိနေသေးခြင်းနှင့် ကိုယ်တိုင်ပါ၀င်ရန် အခွင့်အရေး မရှိသည့်သူများ ရှိနေသေးသည် ကို သတိမူရန်လည်း KNU ဥက္ကဋ္ဌ က တိုက်တွန်းသည်။ PPST ကို ၂၀၁၅ တွင် NCA လက်မှတ်ရေးထိုးထားသည့်တိုင်း ရင်းသားလက်နက်ကိုင်အဖွဲ့ရှစ် ဖွဲ့ဖြင့်ဖွဲ့စည်ထားသည်။ ယခု ကျင်းပသည့် PPST အစည်း အေ၀းကို ၂၀၁၈ ဖေဖော်ဝါရီက NCA လက်မှတ်ထိုးခဲ့သည့်မွန်နှင့် လားဟူအဖွဲ့ခေါင်းဆောင်ကိုယ် စားလှယ်များလည်းတက်ရောက် သည်။ PPST အစည်းအေ၀းကို ဇူလိုင် ၂ ရက်အထိ ပြုလုပ်မည် ဖြစ်သည်။,politic,3
ပစ်ခတ်တိုက်ခိုက်မှုရပ် စဲရေးဆိုင်ရာ ပူးတွဲစောင့်ကြည့် ရေးကော်မတီ(JMC)လုပ်ငန်းစဉ် အစီရင်ခံစာတစ်စောင်ကို ၂၁ ရာ စုပင်လုံအစည်းအဝေးသို့ ပထမအကြိမ် တင်သွင်းရန်ရှိကြောင်း ပြည်ထောင်စုအဆင့် JMC အဖွဲ့ဝင်များက ပြောသည်။ ပြည်ထောင်စုငြိမ်းချမ်းရေး ညီလာခံ-၂၁ ရာစုပင်လုံတတိယ အကြိမ် အစည်းအဝေးကို ဇူလိုင် ၁၁ ရက်တွင် စတင်၍ နေပြည်တော်၌ ခြောက်ရက်ကြာပြုလုပ် မည်ဖြစ်သည်။ ယင်းအစည်းအဝေးတွင် JMC လုပ်ငန်းအစီရင်ခံ စာတစ်စောင်တင်ပြရန် ဖိတ်ကြား ကြောင်း ပြည်ထောင်စုအဆင့် JMC အတွင်းရေးမှူး(၁) ဒေါက် တာရွှေခါးရ်က ပြောသည်။ ‘‘အရင်တုန်းကတော့ ကျွန် တော်တို့ကို မဖိတ်ဘူးလေ။ ကျွန် တော်တို့က နားလည်မှုနဲ့လုပ်ငန်း စဉ်တစ်ခုဖြစ်နေတော့ ခါတိုင်းက တော့ NCA နှစ်ပတ်လည်ပွဲမှာပဲ ကျွန်တော်တို့ ဖတ်ရတာကိုး။ ဒီ တစ်ခေါက်ကတော့ သူတို့က လည်း လုပ်ငန်းဆောင်တာများကို တင်ပြဖို့ ဆိုပြီးတော့ လုပ််လာ တယ်။ JMC လုပ်ငန်းဆောင်တာ တွေကို အကျဉ်းချုံးပြီးတော့ လုပ် ငန်းအစီရင်ခံစာပေါ့’’ဟု ဒေါက် တာရွှေခါးရ်က ဇူလိုင် ၁ ရက်တွင် ပြောသည်။ ယင်းအစီရင်ခံစာတွင် လွန် ခဲ့သည့်နှစ်ပိုင်းအတွင်း JMC ၏ လုပ်ဆောင်ချက်များ၊ စိန်ခေါ်မှု များကို ထည့်သွင်းတင်ပြဖွယ်ရှိ ကြောင်း ပြည်ထောင်စုအဆင့် JMC အဖွဲ့ဝင် တိုင်းရင်းသားလက် နက်ကိုင်အဖွဲ့ ကိုယ်စားလှယ် ဆလိုင်းယောအောင်က ပြော သည်။ ၂၁ ရာစုပင်လုံအစည်းအ ဝေးတွင် တင်သွင်းမည့် JMC အစီရင်ခံစာ၌ NCA ၏အနှစ်သာရနှင့် အားနည်းချက်၊ အားသာချက်များ ကို သိရှိနိုင်မည်ဟု မျှော်လင့် ကြောင်း ပြည်ထောင်စုငြိမ်းချမ်း ရေးဆွေးနွေးမှုပူးတွဲကော်မတီ (UPDJC) နိုင်ငံရေးပါတီအစု အဖွဲ့ ပြောရေးဆိုခွင့်ရှိသူများက ဆိုသည်။ ပစ်ခတ်တိုက်ခိုက်မှုရပ်စဲ ရေးဆိုင်ရာ ပူးတွဲစောင့်ကြည့်ရေး ကော်မတီများကို တပ်မတော်နှင့် အပစ်ရပ်တိုင်းရင်းသားလက်နက် ကိုင်အဖွဲ့များအကြား ဖြစ်ပွား သည့် ပြဿနာများ ညှိနှိုင်းဖြေရှင်း နိုင်ရန် NCA အရ ဖွဲ့စည်းထားခြင်း ဖြစ်သည်။ ကော်မတီများတွင် အစိုးရ၊ တပ်မတော်၊ တိုင်းရင်းသားလက် နက်ကိုင်နှင့် အရပ်သားကိုယ်စား လှယ်များပါဝင်ကာ ပြည်ထောင်စု အဆင့် (JMC-U)၊ တိုင်းဒေသ ကြီး၊ ပြည်နယ်အဆင့် (JMC-S) နှင့် ဒေသဆိုင်ရာအဆင့် (JMC-L) ဟူ၍ ဖွဲ့စည်းထားသည်။ တိုင်းဒေသကြီး၊ ပြည်နယ်အဆင့် ပစ် ခတ်တိုက်ခိုက်မှုရပ်စဲရေးဆိုင်ရာ ပူးတွဲစောင့်ကြည့်ရေးကော်မတီ (JMC-S)များကို ရှမ်းပြည်နယ်၊ တနင်္သာရီတိုင်းဒေသကြီး၊ ကရင်၊ မွန်ပြည်နယ်နှင့် ပဲခူးတိုင်းဒေသကြီးတို့တွင် ဖွဲ့စည်းထားသည်။ ဒေသဆိုင်ရာ အဆင့်ပစ်ခတ် တိုက်ခိုက်မှုရပ်စဲရေးဆိုင်ရာ ပူးတွဲစောင့်ကြည့်ရေးကော်မတီ (JMC-L) များကို ရှမ်းပြည်နယ် တောင်ပိုင်း လင်းခေးမြို့နှင့် ကရင်ပြည်နယ် ဖာပွန်မြို့တွင် ဖွဲ့စည်း ထားသည်။,politic,3
နေပြည်တော်ရှိ လွှတ်တော်သုံးရပ်ကို ဇူလိုင် ၂၃ ရက်တွင် ပြန်လည်စတင်ခေါ်ယူကျင်း ပမည်ဟု ပြည်ထောင်စုလွှတ် တော်၊ အမျိုးသားလွှတ်တော်နှင့် ပြည်သူ့လွှတ်တော်က ယမန်နေ့၌ ထုတ်ပြန်ကြေညာသည်။ အမျိုးသားလွှတ်တော်နှင့် ပြည်သူ့လွှတ်တော်၏ နဝမပုံမှန် အစည်းအဝေးကို ဇူလိုင် ၂၃ ရက် နံနက် ၁၀ နာရီတွင် စတင်ကျင်းပ မည်ဖြစ်ပြီး ပြည်ထောင်စုလွှတ် တော် နဝမပုံမှန်အစည်းအဝေးကို ယင်းနေ့ မွန်းလွဲ ၁ နာရီခွဲတွင် ကျင်းပမည်ဟု ထုတ်ပြန်ချက်များ ၌ ဖော်ပြသည်။ နဝမပုံမှန်အစည်းအဝေး ကာလအတွင်း ဒုတိယအကြိမ် လွှတ်တော်သက်တမ်း ထက်ဝက် ကျိုးပြီဖြစ်၍ ပြည်ထောင်စုလွှတ် တော်နာယက တာဝန်ကို အမျိုးသားလွှတ်တော်ဥက္ကဋ္ဌ မန်းဝင်းခိုင်သန်းအစား ပြည်သူ့လွှတ်တော်ဥက္ကဋ္ဌ ဦးတီခွန်မြတ်က ပြောင်း လဲ တာဝန်ထမ်းဆောင်မည်ဖြစ် သည်။ ထို့အတွက် ဩဂုတ်က စတင်၍ ပြည်သူ့လွှတ်တော်ဥက္ကဋ္ဌ ဦးတီခွန်မြတ်က ပြည်ထောင်စုလွှတ်တော်နာယကအဖြစ်လည်း ကောင်း၊ ပြည်သူ့လွှတ်တော် ဒုတိယဥက္ကဋ္ဌ ဦးထွန်းထွန်းဟိန်က ပြည်ထောင်စုလွှတ်တော် ဒုတိယ နာယကအဖြစ်လည်းကောင်း တာဝန်ထမ်းဆောင်မည်ဖြစ်သည်။ ပြည်ထောင်စုလွှတ်တော် နဝမပုံမှန်အစည်းအဝေး၌ ဘဏ္႑ာ ရေးနှစ် ပြောင်းလဲသတ်မှတ်မှုအရ ၂၀၁၈-၁၉ ဘဏ္႑ာရေးနှစ်အ တွက် နိုင်ငံတော်၏ အမျိုးသားစီမံ ကိန်း နှစ်စဉ် အရ၊ အသုံး ခန့်မှန်း ချေးငွေစာရင်းနှင့် အခွန်ကောက် ဆိုင်ရာ ဥပဒေကြမ်းတို့ကို ဆွေး နွေးအတည်ပြုပေးနိုင်ရေး အပါအဝင် အခြားလွှတ်တော်ဆိုင်ရာ လုပ်ငန်းများကို ဆက်လက်ဆောင်ရွက်မည်ဖြစ်ကြောင်း နာယက မန်းဝင်းခိုင်သန်းက ပြီးခဲ့သည့် အဋ္ဌမပုံမှန်အစည်းအဝေး နောက် ဆုံးနေ့၌ ပြောကြားသည်။ ပြည်သူ့လွှတ်တော်၌ အဋ္ဌမ ပုံမှန်အစည်းအဝေးမှ ဆွေးနွေးရန် ကျန်ရှိသည့် အဆိုလေးခုကို ယခု အစည်းအဝေးတွင် ဆက်လက် ဆောင်ရွက်မည်ဖြစ်သည်။ ထို့အ တူ ပြီးခဲ့သည့် အစည်းအဝေးတွင် ဥပဒေကြမ်း ၃၇ ခုအနက် ၁၄ ခု သာ အတည်ပြုနိုင်ပြီး ၂၃ ခုကို ယခုကျင်းပမည့် ပုံမှန်အစည်းအ ဝေး၌ ဆက်လက်ဆောင်ရွက်ရန် ရှိနေသည်။ ‘‘အဓိကကတော့ ဘတ်ဂျက် ဆွေးနွေးမှာပေါ့။ နောက်ပြီး အ ရေးကြီးတာက ပြည်ထောင်စု လွှတ်တော်နာယက အပြောင်းအ လဲက ဒီတစ်ကြိမ် ပုံမှန်အစည်းအ ဝေးကာလမှာလုပ်မယ်။ တခြား လွှတ်တော်လုပ်ငန်းတွေလည်း ပုံမှန်အတိုင်း ဆက်ရှိမှာပေါ့’’ဟု ပုလဲမြို့နယ် ပြည်သူ့လွှတ်တော် ကိုယ်စားလှယ် ဒေါ်ခင်စန်းလှိုင်က ပြောသည်။ ထို့အပြင် ပြည်သူ့လွှတ် တော်၌ ငြိမ်းစုစီဥပဒေကြမ်းပြင် ဆင်ချက်ကို ဆွေးနွေးရန် တပ် မတော်သားကိုယ်စားလှယ် ၆၀ ဦး အပါအဝင် ကိုယ်စားလှယ် စုစုပေါင်း ၈၀ ဦးက သတ္တမပုံမှန်အ စည်းအဝေးတွင် စာရင်းပေးထား သော်လည်း ပြီးခဲ့သည့် အဋ္ဌမပုံမှန် အစည်းအဝေးတွင် ယင်းဥပဒေ ကြမ်းကို ဆွေးနွေးခဲ့ခြင်းမရှိသဖြင့် ယခုအစည်းအဝေး၌ ဆွေးနွေး ဖွယ်ရှိ၊ မရှိ စောင့်ကြည့်ရမည်ဖြစ် သည်။,politic,3
ပြည်ထောင်စု လွှတ်တော်ဖွံ့ဖြိုးရေးရန်ပုံငွေဖြင့် ဆောင်ရွက်သည့် လုပ်ငန်းပြီးစီး မှုအခြေအနေကို တင်ပြရန်ကျန်ရှိ သည့်မြို့နယ်သုံးခုအနေဖြင့် ဖွံ့ ဖြိုးရေးလုပ်ငန်းဗဟိုကော်မတီသို့ အမြန်ဆုံးပေးပို့ရန်ပြည်ထောင်စု လွှတ်တော်နာယက မန်း၀င်းခိုင် သန်းက ယမန်နေ့တွင် သတိပေး ပြောကြားသည်။ ၂၀၁၇-၁၈ ဘဏ္႑ာရေးနှစ် အတွက် ပြည်ထောင်စုလွှတ်တော် ဆိုင်ရာဖွံ့ဖြိုးရေးရန်ပုံငွေနှင့် မဲဆန္ဒနယ်မြေအလိုက် ဒေသဖွံ့ဖြိုး ရေးလုပ်ငန်းများ ဆောင်ရွက်ပြီး စီးမှုကို ဗဟိုကော်မတီသို့ ၂၀၁၈ ဧပြီ ၃၀ ရက်နောက်ဆုံးထားပေး ပို့တင်ပြရန် ညွှန်ကြားချက်များ ထုတ်ပြန်အကြောင်းကြားခဲ့သော် လည်း ၃၂၅ မြို့နယ်အနက်သုံးမြို့ နယ် တင်ပြရန်ကျန်ရှိနေကြောင်း နာယက ၎င်းကပြောကြားသည်။ ‘‘ကျန်ရှိတဲ့ မြို့နယ်များအ နေဖြင့်လည်း လုပ်ငန်းပြီးစီးမှုကို အမြန်ဆုံးပေးပို့ကြဖို့နဲ့ အကြောင်း အမျိုးမျိုးကြောင့် ဆောင်ရွက်နိုင် ခြင်းမရှိတဲ့လုပ်ငန်းများအတွက် ပို လျှံငွေများကိုလည်း သက်ဆိုင်ရာ မြန်မာ့စီးပွားရေးဘဏ်ခွဲမှ ပြန် လည်အပ်နှံကြရန်အသိပေးပြော ကြားလိုပါတယ်’’ ဟု နာယကမန်း ၀င်းခိုင်သန်းကသတိပေးသည်။ အဆိုပါ သုံးမြို့နယ်မှလွှတ် တော်ကိုယ်စားလှယ်များ၏ အ မည်ကိုမူ နာယကကထုတ်ဖော် ပြောကြားခြင်းမရှိပေ။ လွှတ်တော်ကိုယ်စားလှယ် များ တာ၀န်ယူဆောင်ရွက်ရသည့် ဘဏ္႑ာနှစ်တစ်နှစ်လျှင် ကျပ်သိန်း တစ်ထောင်ရန်ပုံငွေကို မြို့နယ် တစ်ခုအတွင်းလမ်းရရှိရေး၊ မီးရ ရှိရေးနှင့် ရေရရှိရေး စသည့်လုပ် ငန်းစဉ်များအပြင် မြို့နယ်၏ လို အပ်ချက်အပေါ်မူတည်၍ ဌာန ဆိုင်ရာဘတ်ဂျက်ထဲတွင် မပါ၀င် သည့် ကိစ္စရပ်များအတွက် သုံးစွဲ ခွင့်ရရှိခြင်းဖြစ်သည်။ ဆက်လက်၍ မန်း၀င်းခိုင် သန်းက နောင်လာမည့် ဘဏ္႑ာ ရေးနှစ်အတွက် မဲဆန္ဒနယ်မြေ အလိုက်ဦးစားပေးလုပ်ငန်းများကို ကြိုတင် လေ့လာစိစစ်ထားစေ လိုကြောင်းနှင့် မြို့နယ်အလိုက် ဖွံ့ဖြိုးရေးလုပ်ငန်းများကို ခွင့်ပြု ဘဏ္႑ာနှစ်အတွင်း ပြီးစီးအောင် တာ၀န်ယူဆောင်ရွက်ရန် လမ်း ညွှန်မှာကြားသည်။ ထို့အပြင်ဆောင်ရွက်ပြီးစီး သည့်လုပ်ငန်းအားလုံးအတွက် ငွေပေးချေခြင်းအပါအ၀င် အ ထောက်အထားများ စုံလင်စွာ ထိန်းသိမ်းထားရှိ၍ စနစ်တကျစစ် ဆေးမှုခံယူနိုင်ရေး အလေးထား ဆောင်ရွက်ရန် လွှတ်တော်ကိုယ် စားလှယ်များကို မန်း၀င်းခိုင်သန်း က မှာကြားသည်။ ‘‘လွှတ်တော် အသီးသီးရဲ့ လွှတ်တော်အစည်းအေ၀းများ ရပ်နားထားစဉ်ကာလမှာ မိမိတို့ ရဲ့ မဲဆန္ဒနယ်မြေအသီးသီးမှာရှိ တဲ့ ပြည်သူတို့၏ မှန်ကန်တဲ့အသံ ကိုနားထောင်ပြီးနယ်မြေဒေသအ လိုက် လိုအပ်ချက်များကို ဥပဒေ နှင့်အညီ တတ်စွမ်းသရွေ့၀ိုင်း၀န်း ကူညီပူးပေါင်းဆောင်ရွက်ခဲ့ကြဖို့ တိုက်တွန်းလိုပါတယ်’’ဟုမန်း၀င်း ခိုင်သန်းက ပြည်ထောင်စုလွှတ် တော်အဋ္ဌမပုံမှန် အစည်းအေ၀း နောက်ဆုံးနေ့ နှုတ်ဆက်စကား တွင် ထည့်သွင်းပြောကြားသည်။ ကျင်းပပြီးစီးခဲ့သည့် ပြည် ထောင်စုလွှတ်တော် အဋ္ဌမပုံမှန် အစည်းအေ၀းကာလအတွင်း ဥပဒေ ခြောက်ခုကိုအတည်ပြု ထုတ်ပြန်နိုင်ခဲ့ပြီးဥပဒေကြမ်း လေးခုကို နိုင်ငံတော်သမ္မတက လက်ရေးထိုးထုတ်ပြန်နိုင်ရန် ပေး ပို့နိုင်ခဲ့သည်။ ထို့နောက် နိုင်ငံတော်သမ္မတ က အဆိုပြုခန့်အပ်တာ၀န်ပေးလို သည့် ပြည်ထောင်စု၀န်ကြီးတစ် ဦးနှင့် နိုင်ငံတော်ဖွဲ့စည်းပုံအခြေ ခံဥပဒေဆိုင်ရာခုံရုံးအဖွဲ့၀င် တစ် ဦးတို့ကို လွှတ်တော်က သဘော တူညီချက်ပေးခဲ့သည်။ အလားတူ ဒုတိယ၀န်ကြီးတစ်ဦးအပါအ၀င် တိုင်းဒေသကြီး၊ ပြည်နယ်အစိုးရ အဖွဲ့၀င် ၀န်ကြီးလေးဦးခန့်အပ် တာ၀န်ပေးခြင်းကို လွှတ်တော်က မှတ်တမ်းတင်ခဲ့သည်။ လာမည့် ပြည်ထောင်စု လွှတ်တော် န၀မပုံမှန်အစည်းအ ေ၀း၌ ဘဏ္႑ာရေးနှစ်ပြောင်းလဲ သတ်မှတ်မှုအရ ၂၀၁၈-၁၉ ဘဏ္႑ာရေးနှစ်အတွက် နိုင်ငံ တော်၏ အမျိုးသားစီမံကိန်းနှစ်စဉ် အရအသုံးခန့်မှန်းခြေငွေစာရင်း နှင့် အခွန်အကောက်ဆိုင်ရာ ဥပ ဒေကြမ်းကို ဆွေးနွေးအတည် ပြု ပေးနိုင်ရေးအပါအ၀င် အခြား သော လွှတ်တော်ဆိုင်ရာလုပ်ငန်း များ ဆက်လက်ဆောင်ရွက်မည် ဖြစ်ကြောင်း နာယကမန်း၀င်းခိုင် သန်းက ပြောကြားသည်။,politic,3
လာမည့်ပြည်ထောင်စု ငြိမ်းချမ်းရေးညီလာခံ - ၂၁ရာစု ပင်လုံတတိယ အစည်းအေ၀း တွင် လုံခြုံရေးကဏ္႑မှသဘောတူ ညီချက် တစ်စုံတစ်ရာရရှိနိုင်မည် မဟုတ်သေးကြောင်း ပြည်ထောင် စုငြိမ်းချမ်းရေးဆွေးနွေးမှုပူးတွဲ ကော်မတီ (UDPJC)အတွင်းရေး မှူးအဖွဲ့၀င်များက ပြောသည်။ နေပြည်တော်၌ မေလ ၂၅ ရက်က ကျင်းပသည့် UPDJC အတွင်းရေးမှူးအဖွဲ့အစည်းအ ေ၀းတွင် ၂၁ ရာစုပင်လုံတတိယ အစည်းအေ၀းကို ဇူလိုင် ၁၁ ရက် က စတင်၍ ငါးရက်ကြာကျင်းပ ရန် ကိစ္စ၊ အစည်းအေ၀းတွင် ဆွေးနွေးမည့်နိုင်ငံရေး၊ လူမှုရေး၊ လုံခြုံရေး၊ စီးပွားရေး၊ မြေယာနှင့် သဘာ၀ပတ်၀န်းကျင်ဆိုင်ရာ မူ ဝါဒများ ကဏ္႑ငါးခုနှင့်ပတ်သက် ပြီး ညှိနှိုင်းခဲ့သည်။ လုံခြုံရေးကဏ္႑သည် ထိ လွယ်ရှလွယ်ဖြစ်၍ အချိန်ယူဆွေး နွေးရမည့် ကဏ္႑ဖြစ်ကြောင်း တိုင်းရင်းသားလက်နက်ကိုင်အ ဖွဲ့များ အစုအဖွဲ့UPDJC အတွင်း ရေးမှူးခွန်မြင့်ထွန်းကပြောသည်။ ‘‘လုံခြုံရေးကဏ္႑နဲ့ ပတ် သက်တဲ့ အချက်အလက်တွေ ဆွေးနွေးတာတော့ရှိမယ်။ လုံ ခြုံရေးကဏ္႑နဲ့ပတ်သက်တဲ့ သ ဘောတူညီချက်တွေရဖို့တော့ ဒီ တတိယပင်လုံအစည်းအေ၀းမှာ တော့ဖြစ်ဦးမှာ မဟုတ်ပါဘူး’’ ဟု ခွန်မြင့်ထွန်းကဆိုသည်။ လုံခြုံရေးကဏ္႑၌ ပါရှိသော တစ်ခုတည်းသော တပ်မတော် နှင့် ပတ်သက်သည့် စံချိန်စံညွှန်း များ၊အင်္ဂါရပ်များကို ၂၁ ရာစုပင် လုံတွင် ဆွေးနွေးမည်ဖြစ် ကြောင်း နိုင်ငံရေးပါတီ အစုအ ဖွဲ့ UPDJC အတွင်းရေးမှူး တာ လှဖေက ပြောသည်။ ‘‘တစ်ခုတည်းသော တပ်မ တော်ဆိုတဲ့ အပေါ်မှာ ရှိရမယ့် အရည်အချင်းတွေ၊ ရှိရမယ့် အင်္ဂါ ရပ်တွေ အဲဒီအချက်တွေက ခါ တိုင်းဆွေးနွေးပွဲထက်စာရင် လမ်း ပွင့်လာတယ်ပေါ့။ တစ်ခုတည်း သောတပ်မတော်ရဲ့ အရည်အ ချင်းတွေရှိရမယ့် အင်္ဂါရပ်တွေ အဲ ဒီဟာတွေက ပိုကျယ်ပြန့်သွားပြီ’’ ဟု တာလှဖေကဆိုသည်။ ၂၀၁၇ မေလက ကျင်းပ သည့် ၂၁ရာစုပင်လုံဒုတိယအ စည်းအေ၀းတွင် လုံခြုံရေးကဏ္႑ ကို ဆွေးနွေးသော်လည်း သ ဘောတူညီချက်မချမှတ်နိုင်ခဲ့ပေ။ သို့သော်အခြားကဏ္႑များမှ အ ချက် ၃၇ချက်ကိုပြည်ထောင်စု သဘောတူညီချက် အစိတ်အပိုင်း (၁) အဖြစ်ချုပ်ဆိုနိုင်ခဲ့သည်။ ထို့အပြင် လာမည့်ဇူလိုင် တွင်ကျင်းပရန်စီစဉ်ထားသည့် ၂၁ ရာစုပင်လုံတတိယအစည်းအ ေ၀း၌ လုံခြုံရေးကဏ္႑တွင် သ ဘောတူညီချက်ချမှတ်နိုင်ရေး အစိုးရနှင့် NCA လက်မှတ်ထိုး အဖွဲ့များအလွတ်သဘောဆွေး နွေးသော်လည်း မအောင်မြင်ခဲ့ ပေ။ ၂၀၁၈ ဧပြီကစ၍ အစိုးရနှင့် အပစ်ရပ်အဖွဲ့များ၏ လုံခြုံရေး ကဏ္႑အလွတ် သဘောဆွေးနွေး ပွဲလေးကြိမ်ပြု လုပ်ခဲ့သည်။,politic,3
လာမည့် ပြည်ထောင်စု ငြိမ်းချမ်းရေးညီလာခံ -၂၁ ရာစု ပင်လုံ တတိယအစည်းအေ၀းတွင် နိုင်ငံရေး၊ လုံခြုံရေး၊ စီးပွားရေး၊ လူမှုရေး၊ မြေယာနှင့် သဘာ၀ ပတ်၀န်းကျင်ဆိုင်ရာ မူဝါဒများဟူ သည့်ကဏ္႑ငါးခုစလုံးမှ သဘောတူညီချက်များ ရရှိရေး အစိုးရအစုအဖွဲ့အတွင်း ဆွေးနွေးခဲ့ကြောင်း အစိုးရကိုယ်စားလှယ် ဦးလှမောင် ရွှေက ပြောသည်။ အစိုးရ၊ လွှတ်တော်နှင့်တပ် မတော်ကိုယ်စားလှယ်များ အပါ အ၀င် အစိုးရအစုအဖွဲ့၏ ၂၁ ရာစုပင်လုံ အကြိုပြင်ဆင်သည့် အ စည်းအေ၀းကို ဇွန်လ ၁၉ မှ ၂၁ ရက်အထိ နေပြည်တော်၌ ပြု လုပ်ခဲ့သည်။ ‘‘ဒီတစ်ခေါက် ဇူလိုင်ထဲမှာ လုပ်မယ့်ဟာမှာလည်း ကျွန်တော် တို့အနေနဲ့ အများပြည်သူတွေ လို လားတ့ဲ ပိုပြီးတော့ မျှော်လင့်တဲ့ ရလဒ်တွေ ထွက်နိုင်ဖို့လည်း ရှိ လာမှာပါ။ အဲဒီအတွက်လည်း ပြင်ဆင်နေပါတယ်’’ဟု ဦးလှ မောင်ရွှေက ဆိုသည်။ လာမည့် ၂၁ ရာစုပင်လုံတွင် နိုင်ငံရေးကဏ္႑၌ ဒီမိုကရေစီစနစ် နှင့် အခြေခံအခွင့်အရေးကိစ္စ၊ တိုင်းရင်းသားလူနည်းစုများ၏ အ ခွင့်အရေး ကာကွယ်ပေးခြင်းဆိုင် ရာကိစ္စဆွေးနွေးရန် ပြင်ဆင်ထား သည်။ စီးပွားရေးကဏ္႑တွင် ဖက် ဒရယ်နှင့်ပတ်သက်သည့် သယံ ဇာတခွဲေ၀မှုဆိုင်ရာ ကိစ္စ၊ လူမှု ရေးကဏ္႑တွင် ပြန်လည်ထူထောင် ရေးနှင့် ပြန်လည်နေရာချထားရေး နှင့် ဆိုင်သည့် အခြေခံမူများကိစ္စ၊ မြေယာနှင့် သဘာ၀ပတ်၀န်းကျင် ဆိုင်ရာမူဝါဒများ၊ မြေယာပို်င်ဆိုင် မှုနှင့် မြေယာခွဲေ၀မှုဆိုင်ရာ ကိစ္စ များ ဆွေးနွေးရန် စီစဉ်ထား ကြောင်း အစိုးရကိုယ်စားလှယ် ဦးဇော်ဌေးက ပြောသည်။ ထို့အပြင် လုံခြုံရေးကဏ္႑နှင့် ပတ်သက်၍ သဘောတူညီချက် ရရှိရေး ညှိနှိုင်းနေကြောင်း ၎င်းက ဆိုသည်။ ၂၁ ရာစုပင်လုံတွင် ဆွေး နွေးမည့် အကြောင်းအရာများနှင့် ပတ်သက်ပြီး ဇွန်လ ၂၅ ရက်တွင်အစိုးရအစုအဖွဲ့၊ နိုင်ငံရေးပါတီအစုအဖွဲ့နှင့် တိုင်းရင်းသားလက် နက်ကိုင်အစုအဖွဲ့ ကိုယ်စားလှယ် များပါ၀င်သည့် ပြည်ထောင်စု ငြိမ်းချမ်းရေးဆွေးနွေးမှု ပူးတွဲကော်မ တီ (UPDJC) အတွင်း ရေးမှူးအဖွဲ့ အစည်းအေ၀းခေါ်ယူမည် ဖြစ် သည်။ ဇွန်လ ၂၆ ရက်က စ၍UPDJC လုပ်ငန်းကော်မတီ အစည်းအေ၀းများ သုံးရက်ကြာကျင်းပမည်ဖြစ်သည်။ အစိုးရ၊ တိုင်းရင်းသားလက်နက်ကိုင်အဖွဲ့ နှင့် နိုင်ငံရေးပါတီမှ ကိုယ်စား လှယ်များပါ၀င်သည့် UPDJC လုပ်ငန်းကော်မတီငါးရပ်ရှိသည်။ နိုင်ငံရေး၊ စီးပွားရေး၊ လူမှုရေး၊ လုံခြုံရေး၊ မြေယာနှင့် သဘာ၀ပတ် ၀န်းကျင်ဆိုင်ရာ မူဝါဒများကိုအ ကျေအလည် ညှိနှိုင်းရန်ကဏ္႑အ လိုက် ကော်မတီငါးရပ် ဖွဲ့စည်း ထားသည်။ ‘‘လုပ်ငန်းကော်မတီအစည်း အေ၀းတွေကို အကျေအလည် အ ချိန်ပေးပြီး ဆွေးနွေးမယ်ဆိုတဲ့အ တိုင်း နှစ်ကြိမ်ဆွေးနွေးမယ်’’ ဟု ဦးဇော်ဌေးက ပြောသည်။ ဇွန်လ ၂၆ မှ ၂၈ ရက်အထိ လုပ်ငန်းကော် မတီအစည်းအေ၀းများ ပြုလုပ်ပြီး ပါက ဇူလိုင်လဆန်းတွင် လုပ်ငန်း ကော်မတီအစည်းအေ၀း ထပ်မံ ခေါ်ယူမည့် အခြေအနေကို၎င်းက ရှင်းပြခြင်းဖြစ်သည်။ ၂၁ ရာစုပင်လုံ တတိယအ စည်းအေ၀းကို ဇူလိုင်တတိယ ပတ်တွင် ကျင်းပရန် စီစဉ်ထားပြီး ရက်အတိအကျကို ခေါင်းဆောင်များ တက်ရောက်နိုင်မှုအပေါ် မူတည်ပြီး ညှိနှိုင်းမည်ဟု ဦးဇော်ဌေးက ပြောသည်။ ၂၁ ရာစုပင်လုံညီလာ ခံ အစည်းအေ၀းများတွင် အစိုးရ၊ တပ်မတော်၊ လွှတ်တော်၊ တိုင်း ရင်းသားလက်နက်ကိုင်၊ ပါ၀င် သင့် ပါ၀င်ထိုက်သူနှင့် နိုင်ငံရေးပါတီ အစုခုနစ်ဖွဲ့မှ ကိုယ်စားလှယ် များ ပါ၀င်ဆွေးနွေးသည်။ ၂၁ ရာစု ပင်လုံဒုတိယအ စည်းအေ၀းကို ၂၀၁၇ မေလက ကျင်းပခဲ့ရာ လုံခြုံရေးကဏ္႑မှအပ ကဏ္႑လေးရပ်မှ သဘောတူညီ ချက် ၃၇ ချက်ရရှိပြီး ပြည်ထောင်စုသဘောတူစာချုပ် အစိတ်အ ပိုင်း(၁)အဖြစ် သတ်မှတ်ချုပ်ဆိုခဲ့ သည်။ ၂၁ ရာ စုပင်လုံကို ခြောက်လတစ်ကြိမ် ကျင်းပရန် သတ်မှတ်ထားသော်လည်း အစိုးရ၊ တပ်မတော်နှင့် အပစ်ရပ်အဖွဲ့အကြား ဆွေးနွေး ညှိနှိုင်းမှုများ မပြေလည် ၍ တစ်နှစ်ကျော်ကြာသည်အထိ မကျင်းပနိုင်ဘဲ လာမည့်ဇူလိုင် အထိ ရွှေ့ဆိုင်းခဲ့ရသည်။,politic,3
အစိုးရ၊ တပ်မတော်နှင့် NCA လက်မှတ်ထိုး တိုင်းရင်းသား လက်နက်ကိုင် အဖွဲ့များအကြား ဆွေးနွေးညှိနှိုင်းမှုများ မပြေလည် ၍ လေးကြိမ်ရွှေ့ဆိုင်းခဲ့ရသည့် ၂၁ ရာစု ပင်လုံတတိယအစည်း အဝေးကို ဇူလိုင် ၁၁ ရက်ကစ၍ ငါးရက်ကြာ ကျင်းပရန် ပြည်ထောင်စုငြိမ်းချမ်းရေး ဆွေးနွေးမှု ပူးတွဲကော်မတီ (UPDJC) အတွင်းရေးမှူးအဖွဲ့ အစည်းအဝေးတွင် လျာထားသတ်မှတ်ခဲ့သည်။ အစိုးရ၊ လွှတ်တော်၊ တပ် မတော်အစုအဖွဲ့၊ နိုင်ငံရေးပါတီ အစုအဖွဲ့၊ တိုင်းရင်းသားလက် နက်ကိုင်အဖွဲ့များ အစုအဖွဲ့ကိုယ် စားလှယ်များ ပါဝင်သည့် UPDJC အတွင်းရေးမှူးအဖွဲ့ အစည်းအ ဝေးကို ဇွန်လ ၂၅ ရက်က နေပြည်တော်၌ ကျင်းပပြီး ညီလာခံ ကျင်းပမည့်ရက်ကို လျာထား သတ်မှတ်ခြင်းဖြစ်သည်။ ‘‘ဒီအတွင်းရေးမှူးအဖွဲ့ အ စည်းအဝေးဆိုတာ ဆုံးဖြတ်ချက် ချတဲ့ အစည်းအဝေးတော့ မဟုတ် ပါဘူး။ သဘောထားတွေ ညှိနှိုင်း ပြီးတော့မှ အတွင်းရေးမှူးအဖွဲ့က UPDJC ကို တင်ပြ၊ UPDJC မှာ အဓိကဆုံးဖြတ် အတည်ပြုပြီး ဆောင်ရွက်တာပါ’’ဟု တိုင်းရင်း သားလက်နက်ကိုင်အဖွဲ့ ကိုယ် စားလှယ် ခွန်မြင့်ထွန်းက ပြော ကြားသည်။ နိုင်ငံတော်၏ အတိုင်ပင်ခံ ပုဂ္ဂိုလ် ဒေါ်အောင်ဆန်းစုကြည် ဥက္ကဋ္ဌအဖြစ် တာဝန်ယူထားသည့် UPDJC အစည်းအဝေးကို ဇူလိုင် ၂၉ ရက်တွင် နေပြည်တော်၌ ပြု လုပ်မည်ဖြစ်သည်။ ယင်းအစည်းအဝေးမတိုင်မီ ၂၁ ရာစု ပင်လုံတတိယအစည်း အဝေး၌ ဆွေးနွေးမည့် နိုင်ငံရေး၊ လူမှုရေး၊ လုံခြုံရေး၊ စီးပွားရေး၊ မြေယာနှင့် သဘာဝပတ်ဝန်းကျင် ဆိုင်ရာ မူဝါဒများ၏ လုပ်ငန်း ကော်မတီ အစည်းအဝေးများကို ဇွန်လ ၂၆ မှ ၂၈ ရက်အထိ ကျင်းပမည်ဟု UPDJC နိုင်ငံရေးပါတီ အစုအဖွဲ့ အတွင်းရေးမှူး တာလှ ဖေက ပြောသည်။ အဆိုပါ လုပ်ငန်းကော်မတီ များ၏ ဒုတိယအကြိမ် အစည်းအဝေးကို ၂၁ ရာစု ပင်လုံမကျင်းပမီ ဇူလိုင် ၄ ရက်မှ ၆ ရက်အထိ ထပ်မံပြုလုပ်မည်ဟု ၎င်းကဆို သည်။ ထို့နောက် UPDJC အစည်းအဝေးကို ဇူလိုင် ၈ ရက်နှင့် ၉ ရက်တွင် ထပ်မံကျင်းပမည်ဟု တာလှဖေကပြောသည်။ ၂၁ ရာစု ပင်လုံ တတိယအစည်းအဝေး ကျင်းပ စဉ်ကာလတွင်လည်း UPDJC အ စည်းအဝေးများကို လိုအပ်သလို ခေါ်ယူရန် ဆွေးနွေးထားသည်ဟု တာလှဖေကပြောသည်။ ပြည်ထောင်စု ငြိမ်းချမ်းရေး ညီလာခံ- ၂၁ ရာစု ပင်လုံတတိ ယအစည်းအဝေးသို့ တက်ရောက် မည့် ညီလာခံကိုယ်စားလှယ်ကို ယခင်ညီလာခံများအတိုင်း အစိုး ရ၊ လွှတ်တော်၊ တပ်မတော်၊ တိုင်းရင်းသားလက်နက်ကိုင်၊ နိုင်ငံရေးပါတီ၊ တိုင်းရင်းသားကိုယ်စား လှယ်၊ ပါဝင်သင့်ပါဝင်ထိုက်သူ များ ပါဝင်သည့်အစုအဖွဲ့ ခုနစ်ဖွဲ့မှ လူဦးရေ ၇၀၀ တက်ရောက် မည်ဖြစ်သည်။ တစ်နိုင်ငံလုံး ပစ်ခတ်တိုက် ခိုက်မှု ရပ်စဲရေးသဘောတူစာချုပ် (NCA)အရ ပထမအကြိမ် ပြည် ထောင်စုငြိမ်းချမ်းရေးညီလာခံကို ယခင်အစိုးရလက်ထက်က ၂၀၁၆ ဇန်နဝါရီတွင် ကျင်းပခဲ့သည်။ လက်ရှိ အစိုးရလက်ထက်တွင် ပြည်ထောင်စုငြိမ်းချမ်းရေးညီလာ ခံ- ၂၁ ရာစု ပင်လုံအစည်းအဝေး ဟူ၍ သတ်မှတ်ကာ ၂၀၁၆ ဩဂုတ်လကုန်တွင် တစ်ကြိမ်၊ ၂၀၁၇ မေလတွင် တစ်ကြိမ် ကျင်းပခဲ့ သည်။ ၂၀၁၇ မေလက ကျင်းပ သည့် ၂၁ ရာစု ပင်လုံဒုတိယအ စည်းအဝေးတွင် နိုင်ငံရေး၊ စီးပွား ရေး၊ လူမှုရေး၊ မြေယာနှင့် သဘာ ဝပတ်ဝန်းကျင်ဆိုင်ရာ ကဏ္႑များ မှ သဘောတူညီချက် ၃၇ ချက် ရရှိသည်။ ၂၁ ရာစု ပင်လုံဒုတိယအ စည်းအဝေးအပြီး တတိယအစည်းအဝေးကို ခြောက်လအကြာ ၂၀၁၇ ဒီဇင်ဘာတွင် ကျင်းပရန် သတ်မှတ်ခဲ့သော်လည်း မကျင်းပနိုင်၍ ၂၀၁၈ ဇန်နဝါရီသို့ ရွှေ့ ဆိုင်းခဲ့သည်။ ထို့နောက် ဇန်နဝါရီ မှ ဧပြီလကုန် (သို့မဟုတ်) မေလ ဆန်းသို့လည်းကောင်း၊ မေလကုန်သို့လည်းကောင်း ထပ်မံရွှေ့ ဆိုင်းခဲ့သည်။ မေလကုန်က ကျင်းပသည့် အစိုးရနှင့် အပစ်ရပ်အဖွဲ့များ၏ နိုင်ငံရေးကဏ္႑ အလွတ်သဘောဆွေးနွေးပွဲတွင် ဇွန်လ ၃၀ ရက်မှ ဇူလိုင် ၄ ရက်အထိ ငါးရက်ကြာ ကျင်းပရန် ညှိနှိုင်းခဲ့သော် လည်း တိုင်းရင်းသားအဖွဲ့များ ဘက်က အဆင်သင့်မဖြစ်၍ ဇူလိုင်ဒုတိယပတ်သို့ ရွှေ့ဆိုင်းခြင်း ဖြစ်သည်။,politic,3
မြန်မာအစိုးရအနေဖြင့် ဒုက္ခသည်များနေရပ်ပြန်ရေး ဆွေး နွေးမှုမပြုမီ ဆယ်စုနှစ်များစွာရှည် ကြာနေသော ပြည်တွင်းစစ်၏ အဓိကအကြောင်းအရာ အပေါ်တွင် အလေးထားဆောင်ရွက်ရန် ကရင်ပြည်နယ်ရှိ အီးတူထပြည်တွင်း နေရပ် စွန့်ခွာလူထုကူညီပံ့ပိုးရေး ကော်မတီနှင့် အရပ်ဘက်အဖွဲ့အ စည်းများက ဇွန်လ ၂၅ ရက်တွင် သဘောထားထုတ်ပြန်သည်။ ငြိမ်းချမ်းရေးဆွေးနွေးပွဲများ ရှေ့ဆက်နိုင်ရန် တစ်ဆို့နေသည့် လက်ရှိအခြေအနေ၌ အစိုးရက တစ်နိုင်ငံလုံးရှိ ပဋိပက္ခဖြစ်ပွားနေ သည့် ဒေသများရှိ IDP (ပြည်တွင်းနေရပ်စွန့်ခွာ ထွက်ပြေးနေရသူ များ) စခန်းများ ပိတ်သိမ်းမည်ဆို ခြင်းအပေါ် လွန်စွာစိုးရိမ်မိ ကြောင်း အီးတူထပြည်တွင်း နေရပ်စွန့်ခွာ လူထုကူညီပံ့ပိုးရေးကော်မတီနှင့် မိတ်ဖက်အဖွဲ့အစည်း ၁၀၀ ကျော်၏ ဆုံးဖြတ်ချက် တွင် ဖော်ပြသည်။ ‘‘IDP များ၏ စခန်းများကို ပိတ်သိမ်းရန် လတ်တလောထုတ် ပြန်ထားသည့် ကြေညာချက်ကို နိုင်ငံတော်စီမံကိန်းတစ်ရပ်အနေ ဖြင့် ဖိအားပေးလုပ်ဆောင်ပါက ထိုနေရပ်ပြန်ရေးနှင့် ပြန်လည်နေ ရာချထားရေး စီမံကိန်းတွင် IDP များအဖို့ အတင်းအဓမ္မပြန်လည် နေရာချထားရေးနှင့် နောက်တစ် ကြိမ်ပြောင်းရွှေ့ရခြင်း စိန်ခေါ်မှု များ ကြုံတွေ့ရမည်ဖြစ်ပြီး အလွန် စိုးရိမ်ဖွယ်ရာအတိ ဖြစ်နေသည့် ၎င်းတို့၏ လက်ရှိအခြေအနေများ ကို ဘေးအန္တရာယ်ထပ်မံကြုံတွေ့ စေမည်သာဖြစ်သည်။ IDP များ အတွက် နေရပ်ပြန်ရေးနှင့် ပြန်လည်နေရာချထားရေး မဆွေးနွေး မီ ပဋိပက္ခဖြစ်ပွားရခြင်း၏ အခြေခံ အကြောင်းရင်းများကို ဦးစားပေး ဆွေးနွေးလုပ်ဆောင်သင့်ပါ တယ်’’ ဟု ထုတ်ပြန်ချက်တွင် ဖော်ပြထားသည်။ ၂၀၁၇ ကစတင်ကာအီးတူ ထ IDP စခန်းတွင်စားနပ်ရိက္ခာနှင့် ပညာရေး၊ ကျန်းမာရေးဝန်ဆောင် မှု အစီအမံများအပေါ် ဖြတ် တောက်မှုများ မြင့်မားလာသကဲ့ သို့ ထိုင်း - မြန််မာနယ်စပ် တစ်လျှောက် IDP စခန်းများနှင့် ဒုက္ခသည်စခန်းများတွင် နေထိုင်နေ သည့် ရှမ်းဒုက္ခသည်အများစု လည်း ပြည်တွင်းပဋိပက္ခများ ပိုမိုကြီးထွားလာသောကြောင့် နေရပ်ပြန်ရေးမစဉ်းစားနိုင်ဘဲ စခန်းများ၌ ဆက်လက်ခိုလှုံနေရကြောင်း ထုတ်ပြန်ချက်တွင် ဖော်ပြသည်။ထို့ကြောင့် ဒုက္ခသည်များနှင့် IDPများ နေရပ်ပြန်ရေးနှင့် ပြန်လည်နေရာချထားရေးကို ဦစားပေးဆောင်ရွက်ခြင်းထက် ၎င်းတို့အတွက် အထောက်အပံ့ရရှိနိုင် ရေး စီမံဆောင်ရွက်မှုများ ဦးစားပေး ဆောင်ရွက်ပေးသင့်ကြောင်း ဖော်ပြသည်။ လူသားချင်းစာနာမှုဆိုင်ရာ ကူညီထောက်ပံ့မှုများ ဆောင် ရွက်နေသော အဖွဲ့အစည်းများ အားလုံး သွားလာခွင့်မရသော နေရာများသို့ သွားရောက်နိုင်ရေး ခွင့်ပြုပေးရန်လည်း အစိုးရနှင့် တပ်မတော်အား တိုက်တွန်းကြောင်း ယမန်နေ့ ထုတ်ပြန်ချက်၌ ဖော်ပြသည်။,politic,3
ရခိုင်အရေးနှင့် ပတ်သက်သော ထိပ်သီးဆွေးနွေး ပွဲတစ်ခုတွင် တပ်မတော်ကာ ကွယ်ရေးဦးစီးချုပ် ဗိုလ်ချုပ်မှူး ကြီးမင်းအောင်လှိုင်ကအာဏာ သိမ်းမည်ဟု ပြောကြားခဲ့ခြင်းမရှိ ကြောင်း နိုင်ငံတော်သမ္မတရုံး ပြောရေးဆိုခွင့်ရှိသူ ဦးဇော်ဌေးက ပြောကြားသည်။ ‘‘အဓိက ဘန်ကောက်ပို့စ်မှာ လယ်ရီဂျေဂင်ရဲ့ ဆောင်းပါးနဲ့ ပတ်သက်လို့သမ္မတရယ်၊ အတိုင် ပင်ခံရယ်၊ တပ်ချုပ်ရယ်၊ဒုသမ္မတ တွေနဲ့အစည်းအေ၀းမှာ ပြဿနာ တွေဖြစ်တယ်။ အာဏာသိမ်းမယ် ဆိုပြီးတော့ ခြိမ်းခြောက်တယ်ဆို ပြီးရေးထားတဲ့ဟာကလုံး၀မှားပါ တယ်။ အဲဒီအစည်းအေ၀းအခန်း ထဲမှာ ကျွန်တော်တို့လည်းပဲရှိပါ တယ်။ ဘန်ကောက်ပို့စ်မှာရေး ထားသလိုမျိုး တပ်မတော်ကာ ကွယ်ရေးဦးစီးချုပ်ကနေပြီးတော့ အာဏာသိမ်းဖို့အထိ ပြောတယ် ဆိုတဲ့ဟာတွေက လုံး၀မှားပါ တယ်ဆိုတာလေး ပြောချင်တာ ပါ’’ ဟု ဦးဇော်ဌေးကပြောသည်။ ရခိုင်ပြည်နယ်မြောက်ပိုင်းရှိ ARSA အဖွဲ့၏ တိုက်ခိုက်မှုများ ဖြစ်ပွားပြီးနောက်ပိုင်းလူ့အခွင့်အ ရေးချိုးဖောက်မှုများကို စုံစမ်းစစ် ဆေးရန် နိုင်ငံတကာပုဂ္ဂိုလ်ကြီး တစ်ဦးပါ၀င်မည့် စုံစမ်းရေးကော် မရှင် ဖွဲ့စည်းမည်ဟု မေလ ၃၁ ရက်က ကြေညာခဲ့သည်။ ဇွန်လ ၆ရက်တွင်ပြည်ခိုင်ဖြိုး ပါတီ၀င်အမတ်တစ်ဦးက ယင်း ကိစ္စနှင့်ပတ်သက်၍ အဆိုတစ်ရပ် တင်သွင်းပြီးယင်းအဆိုကို မဆွေး နွေးမီ ဇွန်လ ၈ ရက်တွင် နိုင်ငံတော်သမ္မတ၊ နိုင်ငံတော်၏ အ တိုင်ပင်ခံပုဂ္ဂိုလ်၊ တပ်မတော်ကာ ကွယ်ရေးဦးစီးချုပ်၊ ဒုတိယ သမ္မတနှစ်ဦး၊ လွှတ်တော် ဥက္ကဋ္ဌ နှစ်ဦး၊ နယ်စပ်၊ ကာကွယ်ရေး၊ ပြည်ထဲရေးတို့မှ ၀န်ကြီးများပါ၀င် သောလုံခြုံရေးဆိုင်ရာ အထူးအ စည်းအေ၀းကို နိုင်ငံတော်သမ္မတ အိမ်တော်၌ ကျင်းပခ့ဲသည်။ အဆိုပါ အစည်းအေ၀းနှင့် ပတ်သက်၍ ထိုင်းနိုင်ငံအခြေ စိုက်ဘန်ကောက်ပို့စ်သတင်းစာ၌ လယ်ရီဂျေဂင်က ‘UN envoy averts possible military coup in Myanmar’ ခေါင်းစဉ်ဖြင့်ဇွန်လ၂၃ ရက်က ရေးသားခဲ့သည့် ဆောင်းပါးတစ်ပုဒ်တွင် တပ်မတော်ကာကွယ်ရေးဦးစီးချုပ်က ဒေါသတကြီးတုံ့ပြန်ပြီး အာဏာ သိမ်းမည်ဟု ခြိမ်းခြောက်ခဲ့ ကြောင်း ရေးသားထားသည်။ ဦးဇော်ဌေးက ၎င်းကိုယ်တိုင် အဆိုပါ အစည်းအေ၀းပွဲအခမ်း အနားတွင်ရှိနေကြောင်းနှင့် ယင်းအစည်းအေ၀း၌ နိုင်ငံတကာဆက်ဆံရေးအခြေအနေ၊ စုံစမ်းစစ် ဆေးရေးအတွက် ကော်မရှင်ဖွဲ့ စည်းမည့်အခြေအနေ၊ ရခိုင်ပြည် နယ် လုံခြုံရေးကိစ္စရပ်များနှင့်နယ် စပ်လုံခြုံရေးကိစ္စရပ်များ ပါ၀င်ပြီး တက်ရောက်လာသော ခေါင်း ဆောင်အားလုံး အေးဆေးစွာ ဆွေးနွေးခဲ့သည်ဟု ဆိုသည်။ ‘‘အဲဒီနေ့က အဓိကအားဖြင့် ဆွေးနွေးတဲ့အပိုင်းက နံပါတ်(၁) အဲဒီလို ဒေါသတကြီးပြောဆိုတာ မျိုးလုံး၀မရှိဘူး။ နောက်နံပါတ်(၂) အချက်က အာဏာသိမ်းဖို့ပေါ့ နော်။ တကယ်လို့ အစိုးရကစီမံ ခန့်ခွဲမှုမရှိရင် အာဏာသိမ်းဖို့ဆို တဲ့ ပြောကြားချက်မရှိဘူး။နံပါတ် (၃) အချက်က အဲဒီလိုမျိုးဆိုးဆိုး ရွားရွားမပြေမလည်နဲ့အဆုံးသတ် သွား တာမဟုတ်ဘူး။ နားလည် မှုရှိရှိနဲ့ ပြေပြေလည်လည်နဲ့ပဲပြီး သွားတယ်’’ ဟု ၎င်းကဆိုသည်။ ထို့အပြင် ယင်းဆွေးနွေးပွဲ၌ အစိုးရက လက်ရှိနိုင်ငံတကာနှင့် ဆောင်ရွက်နေသည့် အခြေအနေ များ၊ ကုလသမဂ္ဂအဖွဲ့များနှင့် ဆက်ဆံရေးအခြေအနေများ၊ICC ကိစ္စရပ်များနှင့် ပတ်သက်၍ ဆောင်ရွက်နေမှုများနှင့် ပတ်သက်၍ ရှင်းလင်းပြောကြားသည့် အပေါ် တပ်မတော်ကာကွယ်ရေး ဦးစီးချုပ်နှင့် ဒုတိယတပ်မတော် ကာကွယ်ရေးဦးစီးချုပ်တို့က လည်း နားလည်သဘောပေါက် လက်ခံခဲ့ကြောင်း ဦးဇော်ဌေးကဆက်လက် ပြောကြားသည်။ လယ်ရီဂျေဂင်၏ဆောင်းပါး တွင် ရေးသားဖော်ပြထားသော သတင်းအရင်းအမြစ်များသည် လည်းတိကျသေချာမှု မရှိသဖြင့် ယုံကြည်လက်ခံရန် ချင့်ချိန်သင့် ကြောင်း ၎င်းကဆိုသည်။ ‘‘သေချာဖတ်ကြည့်တော့ အဓိက ယုံကြည်စိတ်ချရသော သတင်းအရင်းအမြစ်ကဘာလဲ ကျွန်တော်တို့မသိဘူး။ ဥပမာ- သူရေးထားတာတွေက တပ််မ တော် ကာကွယ်ရေးဦးစီးချုပ်နဲ့ နီးစပ်တဲ့လူတစ်ဦး၊ အဆက်အ သွယ်ရှိတဲ့လူတစ်ဦး၊ တပ်မတော် အရာရှိကြီးဟောင်းတစ်ဦးဆို တော့ ဒါတွေက ဘယ်လောက်ခိုင် မာလဲပေါ့။ တိတိကျကျ မပြောရဲ တဲ့ သတင်းအရင်းအမြစ်မျိုး ဖြစ်နေတဲ့အခါကျတော့ ဒီသတင်းအ ပေါ်မှာ ဘယ်လောက်အတိုင်း အတာထိ ယုံကြည်ရမလဲဆိုတာ ချင့်ချိန်ရမယ်’’ ဟု ဦးဇော်ဌေးက ပြောသည်။ ထို့အပြင် အဆိုပါဆောင်း ပါးကြောင့် နိုင်ငံတကာတွင် စိုး ရိမ်ပူပန်မှုများရှိခဲ့ပြီး ယင်းဆောင်း ပါးအပေါ်တပ်မတော်ကလည်း ကျေနပ်မှုမရှိကြောင်း ၎င်းကပြော သည်။,politic,3
ဒေါ်အောင်ဆန်းစု ကြည်နေအိမ်အကျယ်ချုပ် ကျခံ နေရစဉ် ခုနစ်နှစ်ကြာ စားဖိုမှူးအ ဖြစ်တာ၀န်ယူခဲ့သူ ဖိုးလေး (ခ) ဦး မြင့်စိုးသည် ရန်ကုန်ဆေးရုံကြီး ဦးနှောက်နှင့် အာရုံကြောဌာနတွင် ကုသမှုခံယူနေရာ ကျန်းမာရေးအ ခြေအနေ တိုးတက်လာကြောင်း ရန်ကုန်တိုင်းဒေသကြီး လွှတ် တော်ကိုယ်စားလှယ် ဦးရန် အောင်က ပြောသည်။ မိုဃ်းလင်း ကလောင်အမည် ဖြင့် ‘ကျုပ်အမအညာသားသမီး ဒေါ်အောင်ဆန်းစုကြည်’ နှင့် အ ခြားဆောင်းပါးများ စာအုပ်အပါ အ၀င် နိုင်ငံရေးဆောင်းပါးများ ရေးသားသူ ဦးမြင့်စိုး (ခ) ဖိုးလေး သည် ဇွန်လ ၂၂ ရက်ညတွင် ဦးနှောက်တွင်း သွေးကြောပေါက် ကာ သွေးခဲမှုကြောင့် ရန်ကုန် ဆေးရုံကြီး၌ ကုသမှုခံယူနေရ သည်။ ‘‘အများကြီးတိုးတက်လာပါ တယ်။ စနစ်တကျဆေးဝါးကုသမှု လည်း ခံထားတယ်။ မှတ်ဉာဏ် ကလည်း ပုံမှန်ပါပဲ။ တိုးတက်လာ တဲ့ လက္ခဏာတော့တွေ့ရတယ်’’ ဟု ဦးရန်အောင်က ပြောသည်။ ဖိုးလေး(ခ)ဦးမြင့်စိုးသည် ၁၉၈၈ အရေးတော်ပုံကာလများအတွင်း ဒီချုပ်လူငယ်အဖွဲ့တွင်ပါ၀င်လှုပ် ရှားခဲ့သည်။ ထို့နောက် ၁၉၉၅ တွင် ဒေါ်အောင်ဆန်းစုကြည်၏ နေအိမ်၌ စားဖိုမှူးအဖြစ် စတင် တာ၀န်ယူခဲ့သည်။ ထို့အပြင် ဒီပဲယင်းအရေးအ ခင်းအပြီး ၂၀၀၃ မှ ၂၀၁၀ အထိ ဒေါ်အောင်ဆန်းစုကြည်နေအိမ် အကျယ်ချုပ်ကျခံရစဉ်ကာလများ တွင်လည်း နေ့စဉ်နေအိမ်ပြင်ပမှ စားသောက်ဖွယ်ရာများ ချက် ပြုတ်ပို့ဆောင်သူအဖြစ်တာ၀န် ယူခဲ့သည်။ လက်ရှိတွင် ဦးမြင့်စိုး (ခ) ဖိုး လေး၏ ကျန်းမာရေးအခြေအနေ နှင့် ပတ်သက်၍ ဒီချုပ်လွှတ်တော် ကိုယ်စားလှယ်များ၊ ပါတီ၀င်များ အပါအ၀င်နိုင်ငံရေးအကျဉ်းသား ဟောင်းမိတ်ဆွေများက ၀ိုင်း၀န်း ကူညီနေကြောင်း ဦးရန်အောင်က ဆိုသည်။ ‘‘အဓိက ကတော့သူက စိတ်ပိုင်းဆိုင်ရာ အားနည်းနေ တာ။ စိတ်ဓာတ်ကျနေတယ်။ ဒီ လိုမျိုးစိတ်ဓာတ်ကျနေတာက ရောဂါကိုခံတိုက်ဖို့အတွက်တော့ အားနည်းတယ်လို့ ပြောလို့ရ တယ်။ ဒါကြောင့်သူ့ဆီကိုများ များသွားပြီးတော့ အားပေးနေ မယ်ဆိုရင် သူပိုပြီးတော့ကောင်း လာနိုင်မယ်။ မြန်မြန်ပြန်ပြီး နာ လန်ထူလိမ့်မယ်လို့မြင်တယ်’’ ဟု နိုင်ငံရေး အကျဉ်းသားဟောင်း များအဖွဲ့ဦးဆောင်ကော်မတီ၀င် ဦးတင်မောင်ဦးကပြောသည်။,politic,3
ရခိုင်အရေးနှင့်ပတ် သက်ပြီး နိုင်ငံတကာအသိုင်းအ ဝိုင်းနှင့်ပြည်တွင်းမှ အချို့သော အမြင်လွဲမှားမှုများကို တုံ့ပြန်ဖြေ ရှင်းရာတွင် အမှန်တရားအပေါ် ရပ်တည်ဆောင်ရွက်ရန် နိုင်ငံ တော်၏အတိုင််ပင်ခံပုဂ္ဂိုလ် ဒေါ် အောင်ဆန်းစုကြည်က UEHRD တာဝန်ရှိသူများနှင့် တွေ့ဆုံစဉ် မှာကြားကြောင်း ဒေါ်အောင်ဆန်း စုကြည်၏အကြံပေး ဦးတိုးအောင် က ပြောသည်။ ဦးတိုးအောင်သည် ရခိုင် ပြည်နယ်အတွင်း လူသားချင်းစာ နာမှုအကူအညီအထောက်အပံ့ ပေးရေး၊ ပြန်လည်နေရာချထား ရေးဖွံ့ဖြိုးရေးစီမံကိန်း (UEHRD) ဥက္ကဋ္ဌ ဒေါ်အောင်ဆန်းစုကြည်၏ အကြံပေးအဖြစ် ဇွန်လပထမပတ် တွင် ခန့်အပ်ခံရသည်။ ဒေါ်အောင်ဆန်းစုကြည် သည် ဇွန်လ ၂၇ ရက်တွင် ရန်ကုန်မြို့ရှိ အမျိုးသားပြန်လည်သင့် မြတ်ရေးနှင့် ငြိမ်းချမ်းရေးဗဟိုဌာ န(NRPC)ရုံး၌ UEHRD ညှိနှိုင်း ရေးမှူးချုပ် ဒေါက်တာအောင် ထွန်းသက်၊ ဦးတိုးအောင်၊ သတင်းနှင့် ဆက်သွယ်ရေးညွှန်ကြားရေး မှူး ဦးကျော်မြိုင်တို့နှင့် တွေ့ဆုံပြီး ရခိုင်ပြည်နယ် အရေးကိစ္စများ ဆွေးနွေးခဲ့သည်။ ရခိုင်ပြည်နယ်တစ်ခုလုံးတိုး တက်ရေး ခွဲခြားမှုမရှိဘဲ ဆောင် ရွက်ရာတွင် စေတနာဖြင့် ကြိုးစား လုပ်ဆောင်ရန်၊ ရခိုင်အရေးနှင့် ပတ်သက်ပြီး အမြင်လွဲမှားမှုများ ရှိနေသည့်အပေါ် အကောင်းဆုံး ဖြစ်အောင် ညီညွတ်စွာ ဝိုင်းဝန်းလုပ်ဆောင်ရန် ဒေါ်အောင်ဆန်းစု ကြည်က ပြောကြားခဲ့သည်ဟု ဦးတိုးအောင်က ဆိုသည်။ ‘‘လုပ်တဲ့အခါမှာ အမှန်အ တိုင်းပဲဖြစ်ရမယ်။ မမှန်တဲ့အချက် အလက်တွေ အသုံးမပြုရဘူး။ ကိုယ်လုပ်စရာရှိတာကို ကြိုးကြိုး စားစားလုပ်ရမယ်။ နောက်တစ်ခု က လက်တွေ့အဖြေတွေထွက် အောင် အလုပ်တွေ ကြိုးစားလုပ်ဖို့ အဓိကပါပဲ’’ဟု ဦးတိုးအောင်က ဒေါ်အောင်ဆန်းစုကြည်မှာကြား ချက်များကို ပြောသည်။ လက်ရှိတွင် အစိုးရနှင့် ကုလ သမဂ္ဂဖွံ့ဖြိုးမှုအစီအစဉ်(UNDP)၊ ကုလသမဂ္ဂဒုက္ခသည်များဆိုင်ရာ မဟာမင်းကြီးရုံး (UNHCR)တို့အ ကြား ရခိုင်အရေးနှင့်ပတ်သက် သည့် နားလည်မှုစာချွန်လွှာလက် မှတ်ရေးထိုးခြင်းကိစ္စ၊ ရခိုင်ပြည် နယ်အတွင်း လူ့အခွင့်အရေးချိုး ဖောက်မှုနှင့်ပတ်သက်၍ စုံစမ်း ဖော်ထုတ်ရေး သီးခြားကော်မရှင် ဖွဲ့စည်းရန် နိုင်ငံတော်သမ္မတက ဆုံးဖြတ်ခဲ့သည့် ကိစ္စတို့နှင့်ပတ် သက်၍ ဝေဖန်မှုအချို့ရှိသည်။ ဒေါ်အောင်ဆန်းစုကြည် သည် ယင်း NRPC ရုံး၌ပင် ငြိမ်း ချမ်းရေးကော်မရှင်ဥက္ကဋ္ဌ ဒေါက် တာတင်မျိုးဝင်းနှင့်အဖွဲ့ကိုလည်း တွေ့ဆုံဆွေးနွေးခဲ့ကြောင်း သ တင်းထုတ်ပြန်သည်။,politic,3
တိုင်းရင်းသားအရေး တောင်းဆိုမှုတွင် ပြည်ထောင်စုမှ ခွဲထွက်ခွင့် ပါတော့မည်မဟုတ်ဟု တစ်နိုင်ငံလုံး ပစ်ခတ်တိုက်ခိုက်မှု ရပ်စဲရေး သဘောတူစာချုပ် (NCA) လက်မှတ်ထိုး တိုင်းရင်း သား လက်နက်ကိုင်အဖွဲ့များအစု အဖွဲ့မှ ပြည်ထောင်စုငြိမ်းချမ်းရေး ဆွေးနွေးမှု ပူးတွဲကော်မတီ (UPDJC) ဒုဥက္ကဋ္ဌ ဒေါက်တာ ဆလိုင်းလျန်မှုန်းဆာခေါင်းက ပြောကြားသည်။ အစိုးရ၊ လွှတ်တော်၊ တပ် မတော်၊ နိုင်ငံရေးပါတီနှင့် တိုင်း ရင်းသား လက်နက်ကိုင်အဖွဲ့ ကိုယ်စားလှယ်များ ပါဝင်ဖွဲ့စည်း ထားသော UPDJC အစည်းအဝေး ကို ဇွန်လ ၂၉ ရက်က နေပြည် တော်၌ ကျင်းပရာ ဒေါက်တာ ဆလိုင်းလျန်မှုန်းက ယင်းသို့ပြော ကြားသည်။ ဒီမိုကရေစီရေး၊ အမျိုးသား တန်းတူရေးနှင့် ကိုယ်ပိုင်ပြဋ္ဌာန်း ခွင့် အခွင့်အရေးများ အပြည့်အဝ အာမခံချက်ရှိသော ဒီမိုကရေစီ နှင့် ဖက်ဒရယ်စနစ်တို့ကို အခြေခံ ပြီး နိုင်ငံရေးဆွေးနွေးပွဲရလဒ်များ နှင့်အညီ ပြည်ထောင်စုကို ထူ ထောင်ရမည်ဟု NCA တွင် ဖော် ပြထား၍ တိုင်းရင်းသားအဖွဲ့ ၁၀ ဖွဲ့က NCA ကို လက်မှတ်ရေးထိုး ခြင်းဖြစ်ကြောင်း ၎င်းကဆိုသည်။ အဆိုပါ အခြေခံမူ သုံးချက် ကို အပြည့်အဝ အကောင်အထည် ဖော်ရန် လွန်ခဲ့သည့် အနှစ် ၅၀ ကျော်ကတည်းက အစဉ်တစိုက် တောင်းဆိုခဲ့ပြီး လက်ရှိအချိန်ထိ မရသေးဟု ဒေါက်တာဆလိုင်း လျန်မှုန်းကဆိုသည်။ ‘‘ဒီအခြေခံမူသုံးခုမရမချင်း ကတော့ ဆက်လက်ပြီးတော့ တောင်းဆိုနေဦးမှာပဲ ဖြစ်ပါတယ် လို့ ကျွန်တော် ရိုးသားစွာပဲ တင်ပြ ချင်ပါတယ်။ ဒီတောင်းဆိုမှုထဲမှာ တော့ ခွဲထွက်ခွင့်တော့ပါမှာ မဟုတ်ပါဘူးဆိုပြီးတော့လည်း ကျွန်တော်တင်ပြချင်ပါတယ်’’ဟု ဒေါက်တာ ဆလိုင်းလျန်မှုန်းက UPDJC အစည်းအဝေးတွင် ပြော ကြားသည်။ တိုင်းရင်းသားများ လိုလား သည့် အဆိုပါ ကိုယ်ပိုင်ပြဋ္ဌာန်းခွင့် ဆိုင်ရာ အခွင့်အရေးများကိစ္စကို ၂၀၁၇ မေလက ကျင်းပသည့်ပြည် ထောင်စုငြိမ်းချမ်းရေး ညီလာခံ- ၂၁ရာစုပင်လုံ ဒုတိယအစည်းအ ဝေးကတည်းက အကြိတ်အနယ် ညှိနှိုင်းခဲ့သည်။ သို့ရာတွင်အစိုးရ၊တပ်မတော်က လိုလားသည့် ပြည်ထောင်စုမှ ခွဲမထွက်ရကိစ္စကို တိုင်းရင်းသားလက်နက်ကိုင် အစု အဖွဲ့ဘက်မှ လိုက်လျောခြင်းမရှိ သေး၍ ယင်းကိုယ်ပိုင် ပြဋ္ဌာန်းခွင့် ဆိုင်ရာကိစ္စများ လက်ရှိအချိန်ထိ ပြေလည်မှု မရသေးခြင်းဖြစ် သည်။ ထိုသို့ မပြေလည်သေး၍ လာမည့် ၂၁ ရာစုပင်လုံ တတိယ အစည်းအဝေးတွင် ယင်းကိစ္စကို မဆွေးနွေးဘဲ ချန်ထားမည်ဖြစ် သည်။ ထို့အပြင် အစိုးရကိုယ်စား လှယ် အမျိုးသားပြန်လည်သင့် မြတ်ရေးနှင့် ငြိမ်းချမ်းရေးဗဟို ဌာန (NRPC) ဒုဥက္ကဋ္ဌ ဒေါက်တာ တင်မျိုးဝင်းက နိုင်ငံတော်၏ အတိုင်ပင်ခံပုဂ္ဂိုလ် ဒေါ်အောင် ဆန်းစုကြည်၏ လိုလားချက်ဖြစ် သော လာမည့် ငြိမ်းချမ်းရေးညီ လာခံ သုံးကြိမ်အတွင်း ဖက်ဒရယ် ဆိုင်ရာ အခြေခံမူများ ချမှတ်နိုင် ရေးကြိုးပမ်းဆောင်ရွက်ရန် တိုက် တွန်းသည်။ ‘‘နိုင်ငံတော်အတွက် အရေး ကြီးနေတဲ့ ဒီဖက်ဒရယ်မူဝါဒတွေ ချမှတ်နိုင်ဖို့ တစ်ဖက်နဲ့တစ်ဖက် အလျှော့အတင်း ပြုလုပ်ပြီးတော့ သဘောတူညီချက်တွေ ရဖို့ အတွက် နိုင်ငံရေးအခင်းအကျင်း ရရှိအောင် ဝိုင်းဝန်းပြီးတော့ ကြိုး ပမ်းဆောင်ရွက်ကြဖို့လည်း ကျွန် တော် မေတ္တာရပ်ခံအပ်ပါတယ်’’ ဟု ဒေါက်တာတင်မျိုးဝင်းက ဆို သည်။ ပြည်ထောင်စု ငြိမ်းချမ်းရေး ညီလာခံ ၂၁ ရာစုပင်လုံ တတိယ အစည်းအဝေးကို ခြောက်လတစ် ကြိမ် ပြုလုပ်ရန် သတ်မှတ်ထား သော်လည်း အစိုးရ၊ တပ်မတော် နှင့် တိုင်းရင်းသားလက်နက်ကိုင် အဖွဲ့များအကြား ငြိမ်းချမ်းရေး လုပ်ငန်းစဉ်ဆိုင်ရာ ဆွေးနွေးညှိ နှိုင်းမှုများ မပြေလည်၍ တစ်နှစ် ကျော်သည်အထိ မကျင်းပနိုင် ခဲ့ပေ။ ယင်းသို့ နှောင့်နှေးနေခြင်း နှင့်ပတ်သက်ပြီး အလွတ်သဘော ဆွေးနွေးပွဲများ ပြုလုပ်ညှိနှိုင်းခဲ့၍ ဇူလိုင် ၁၁ ရက်တွင် ၂၁ရာစုပင်လုံတတိယအစည်းအဝေး ကျင်းပ ရန် သဘောတူခဲ့သည်။ ယင်း အစည်းအဝေးမတိုင်မီ အစိုးရနှင့် အပစ်ရပ်အဖွဲ့များသည် နိုင်ငံရေးကဏ္႑ အလွတ်သဘောဆွေး နွေးမှု သုံးကြိမ်၊ လုံခြုံရေးကဏ္႑ အလွတ်သဘောဆွေးနွေးမှု လေး ကြိမ်ပြုလုပ်ခဲ့ သည်။,politic,3
မြန်မာနိုင်ငံ လူ့အခွင့်အ ရေးအခြေအနေဆိုင်ရာ အထူးအ စီရင်ခံစာတင်သွင်းသူ မစ္စရန်ဟီး လီကို လူစားလဲပေးရန် တောင်းဆို ချက်မျက်ကွယ်ပြုခံရသဖြင့် စိတ်မကောင်းဖြစ်မိကြောင်း နိုင်ငံခြားရေး ၀န်ကြီးဌာနအမြဲတမ်းအတွင်း ဝန် ဦးမြင့်သူကပြောကြားသည်။ ဇွန်လ ၂၇ ရက်က ဆွစ်ဇာ လန်နိုင်ငံ ဂျီနီဗာမြို့တွင် ပြုလုပ် သော ကုလသမဂ္ဂလူ့အခွင့်အရေး ကောင်စီ(၃၈)ကြိမ်မြောက် အ စည်းအဝေး၌ အမြဲတမ်းအတွင်း ဝန် ဦးမြင့်သူက မိန့်ခွန်းတစ်ရပ် ပြောကြားရာတွင် ယင်းသို့ ထည့်သွင်း ပြောကြားခဲ့သည်။ ‘‘အခုပဲ သူ့(ရန်ဟီးလီ)ရဲ့ ပြောကြားချက်ကို သေချာနား ထောင်ပြီးတဲ့အခါ ကျွန်တော်တို့ရဲ့ ရပ်တည်ချက် ပိုမိုခိုင်မာလာပါ တယ်။ သူ့ရဲ့သုံးသပ်ချက်တွေက လွတ်လပ်တဲ့ အစီရင်ခံစာတင် သွင်းသူတစ်ယောက်မှာ ရှိသင့်တဲ့ မျှတမှု၊ သမာသမတ်ကျမှု၊ တိကျမှု စတဲ့ တန်ဖိုးတွေ ကင်းမဲ့နေပါ တယ်’’ဟု ဦးမြင့်သူက ကုလလူ့ အခွင့်အရေးကောင်စီသို့ ပြော သည်။ မစ္စရန်ဟီးလီ၏ဆောင်ရွက် ချက်များသည် မျှတမှုကင်းမဲ့ခြင်း၊ ဘက်လိုက်ခြင်းတို့ကြောင့် ၎င်းနှင့် ပူးပေါင်းဆောင်ရွက်မည် မဟုတ် ကြောင်း ထုတ်ဖော်ပြောကြားခဲ့ ပြီး မြန်မာနိုင်ငံသို့ လာရောက်ခွင့် လည်း ပိတ်ပင်ခဲ့သည်။ သို့သော် ကုလသမဂ္ဂလူ့အ ခွင့်အရေးကောင်စီသည် မစ္စရန်ဟီးလီကို (၃၇)ကြိမ်မြောက် အစည်းအဝေးတွင် သက်တမ်းတစ် နှစ်တိုးမြှင့်ပြီး ယခုအစည်းအဝေး ၌ မြန်မာနိုင်ငံ၏လူ့အခွင့်အရေး နှင့်ပတ်သက်၍ အစီရင်ခံစာဖတ် ကြားတင်သွင်းသည်။ မြန်မာအစိုးရသည် မကြာ သေးမီက ကုလသမဂ္ဂအတွင်းရေး မှူးချုပ်၏အထူးကိုယ်စားလှယ် ကို ၎င်း၏ဆယ်ရက်ကြာခရီးစဉ် အတွင်း ရခိုင်ပြည်နယ်မြောက် ပိုင်းအပါအဝင် တောင်းဆိုသည့် နေရာအားလုံး ခွင့်ပြုပေးခဲ့ကြောင်း နှင့် အထူးကိုယ်စားလှယ်၏အ ထောက်အကူပြုရုံးခန်းကို နေပြည်တော်၌ ဖွင့်လှစ်ရန် သဘောတူခဲ့ သည်။ ထို့အပြင် မြန်မာအစိုးရသည်အဆိုပါကုလအတွင်းရေးမှူးချုပ် ၏အထူးကိုယ်စားလှယ် မစ္စခရစ္စ တင်းရှယန်နာဘာဂီနာကို ဇူလိုင် တွင် ကျင်းပမည့် ၂၁ ရာစုပင်လုံ တတိယအစည်းအဝေးသို့ တက် ရောက်ရန် ဖိတ်ကြားထားကြောင်း ဦးမြင့်သူက ပြောသည်။,politic,3
"မြောက်ပိုင်းလက်နက် ကိုင်အဖွဲ့ ခုနစ်ဖွဲ့စလုံးကို ဖိတ် ကြားမှသာလာမည့်ဇူလိုင်အတွင်း ကျင်းပမည့် ပြည်ထောင်စုငြိမ်း ချမ်းရေးညီလာခံ - ၂၁ ရာစုပင် လုံ သို့တက်ရောက်မည်ဟု ‘၀’ လက်နက်ကိုင်အဖွဲ့ (UWSA) လားရှိုးဆက်ဆံရေးရုံးဒုတိယတာ ၀န်ခံ ဦးညီရန်းကပြောသည်။ UWSA အနေဖြင့်‘၀’အဖွဲ့ (UWSA)၊ ကချင်အဖွဲ့ (KIA)၊ မိုင်းလားအဖွဲ့(NDAA)၊ ရှမ်းအဖွဲ့ (SSPP)၊ တအာင်းအဖွဲ့(TNLA)၊ ကိုးကန့်အဖွဲ့ (MNDAA)နှင့် ရခိုင် အဖွဲ့ (AA) မြောက်ပိုင်းလက်နက် ကိုင် ခုနစ်ဖွဲ့ခေါင်းဆောင်များဖြင့် ဖွဲ့စည်းထားသည့် ပြည်ထောင်စု ငြိမ်းချမ်းရေး ဆွေးနွေးညှိနှိုင်းရေး ကော်မတီ (FPNCC) ၏ နောက် ဆုံးထုတ်ပြန်သည့် မူအတိုင်းရပ် တည်ကြောင်း ၎င်းကဆိုသည်။ ‘‘လေးဖွဲ့ကိုတော့ ဖိတ်မှာ သေချာပါတယ်။ ကျန်တဲ့မြောက်ပိုင်းမဟာမိတ်သုံးဖွဲ့ကိုတော့ဖိတ်၊ မဖိတ်မသိရသေးဘူး။ တကယ် လို့ ဖိတ်မယ်ဆိုရင်လည်း FPNCC အနေနဲ့ ဖိတ်မယ်ဆိုရင်တက်ဖို့အ လားအလာများပါတယ်။ ခုနစ်ဖွဲ့ လုံးအားလုံးတက်နိုင်မှ အစည်းအ ေ၀းကို တက်ဖို့အလားအလာရှိ တယ်’’ ဟု ဦးညီရန်းက ပြော သည်။ မြောက်ပိုင်း လက်နက်ကိုင် ခုနစ်ဖွဲ့အနက် အစိုးရနှင့်ပြည် နယ်အဆင့်၊ ပြည်ထောင်စုအဆင့် သဘောတူစာချုပ် ချုပ်ဆိုထား သည့် UWSA, KIA, NDAA နှင့် SSPP တို့ကို ၂၁ ရာစုပင်လုံသို့ ဖိတ်ကြားမည်ဟု အစိုးရကိုယ်စား လှယ် ဦးဇော်ဌေးကပြောသည်။ သို့ရာတွင် TNLA, MNDAA နှင့် AA အဖွဲ့ကို ဖိတ်ကြားခြင်း ပြု၊ မပြု အစိုးရနှင့်တပ်မတော်ညှိနှိုင်းမည်ဟု ၎င်းကဆိုသည်။ FPNCC သည် မေလ ၁၈ ရက်က ကြေညာချက်တစ်ရပ် ထုတ်ပြန်ရာနိုင်ငံရေး၊ စစ်ရေး ပြဿနာများကို ဆွေးနွေးအဖြေ ရှာရန် အသင့်ရှိကြောင်းဖော်ပြ သည်။ FPNCC အဖွဲ့၀င်များနှင့် တရုတ်နိုင်ငံခြားရေး၀န်ကြီးဌာန အာရှရေးရာ အထူးကိုယ်စား လှယ် မစ္စတာဆွန်ကော်ရှန်းတို့ တွေ့ဆုံပြီးနောက်ထိုသို့ထုတ်ပြန် ခြင်းဖြစ်သည်။ ယင်းတွေ့ဆုံပွဲ တွင် တရုတ်အထူးကိုယ်စားလှယ် က ၂၁ ရာစုပင်လုံအစည်းအေ၀း သို့ မြောက်ပိုင်းလက်နက်ကိုင်အ ဖွဲ့များ တက်ရောက်ရန်တိုက် တွန်းသည်။ ၂၀၁၇ မေလက ကျင်းပ သည့် ၂၁ ရာစုပင်လုံ ဒုတိယ အ စည်းအေ၀းတွင်လည်း တရုတ် နိုင်ငံ၏ ကြား၀င်ညှိနှိုင်းမှုဖြင့် အ စိုးရက မြောက်ပိုင်းလက်နက်ကိုင် ခုနစ်ဖွဲ့ကို တစ်ဖွဲ့ချင်းစီဖိတ်ကြား ခဲ့သည်။ မြောက်ပိုင်းလက်နက် ကိုင်ခုနစ်ဖွဲ့က FPNCC စုဖွဲ့မှုပုံစံ ဖြင့် နေပြည်တော်သို့လာရောက် ၍ ၂၁ ရာစုပင်လုံ ဒုတိယအစည်း အေ၀းဖွင့်ပွဲနေ့သို့ တက်ရောက်ခဲ့ သည်။ FPNCC သည် တစ်နိုင်ငံလုံး အပစ်ရပ်စဲရေးသဘောတူစာချုပ် (NCA) မထိုးဘဲ နိုင်ငံရေးဆွေး နွေးမည်ဟု ထုတ်ဖော်ထားသည်။ NCA လက်မှတ်မထိုးရသေးသည့် တိုင်းရင်းသားလက်နက်ကိုင်အ ဖွဲ့များအနေဖြင့် ၂၁ ရာစုပင်လုံသို့ လေ့လာသူအဖြစ်လည်းကောင်း၊ အထူးဖိတ်ကြားသူအဖြစ်လည်း ကောင်း တက်ရောက်ခွင့်ရှိသော် လည်း ညီလာခံပါ၀င်ဆွေးနွေးခွင့် မရှိပေ။ ၂၁ ပင်လုံ တတိယအ စည်းအေ၀းကို လာမည့်ဇူလိုင် ၁၁ ရက်တွင် စတင်ကျင်းပရန် စီစဉ်နေသည်။",politic,3
နိုင်ငံတော်အတိုင်ပင် ခံရုံး၀န်ကြီးဌာန ၀န်ကြီးဦးကျော် တင့်ဆွေနှင့် တရုတ်နိုင်ငံခြားရေး ၀န်ကြီးမစ္စတာ၀မ်ယီတို့ တွေ့ဆုံ ၍ နှစ်နိုင်ငံပူးပေါင်းဆောင်ရွက် ရေးဆိုင်ရာများ ဆွေးနွေးခဲ့ ကြောင်း နိုင်ငံတော်အတိုင်ပင်ခံ ပုဂ္ဂိုလ်ရုံးက သတင်းထုတ်ပြန် သည်။ ဦးကျော်တင့်ဆွေသည် မစ္စ တာ၀မ်ယီ၏ ဖိတ်ကြားချက်အရ ဇွန်လ ၂၈ ရက်တွင် တရုတ်နိုင်ငံ ဘေဂျင်းမြို့သို့ ရောက်ရှိနေ ပြီးယင်းနေ့၌ပင် တွေ့ဆုံဆွေး နွေးခဲ့သည်။ မြန်မာ-တရုတ်ကိုယ်စား လှယ်အဖွဲ့များသည် နှစ်နိုင်ငံ ဆက်ဆံရေးနှင့် နိုင်ငံတကာနယ် ပယ်တွင် ပူးပေါင်းဆောင်ရွက် ရေးအပါအ၀င် အပြန်အလှန်အ ကျိုးရှိစေမည့် ကိစ္စရပ်များကို တွေ့ဆုံဆွေးနွေးကြောင်းသတင်း ထုတ်ပြန်ချက်၌ ဖော်ပြထားပြီး ဆွေးနွေးမှုအသေးစိတ်ကို ဖော်ပြ မထားပေ။ မစ္စတာ၀မ်ယီသည် နိုင်ငံ တော်၏ အတိုင်ပင်ခံပုဂ္ဂိုလ်ဒေါ် အောင်ဆန်းစုကြည်၏ ဖိတ်ကြား ချက်အရ ၂၀၁၆ ဧပြီတွင် မြန်မာ နိုင်ငံသို့ လာရောက်ခဲ့သည်။ ၂၀၁၇ နို၀င်ဘာတွင်လည်းမြန်မာ နိုင်ငံသို့ ထပ်မံလာရောက်ပြီး ဒေါ်အောင်ဆန်းစုကြည်နှင့် တွေ့ ဆုံကာ မြန််မာ-တရုတ်နှစ်နိုင်ငံ အကြား ဆက်ဆံရေးနှင့် ပူးပေါင်း ဆောင်ရွက်ရေး၊ ရပ်၀န်းနှင့် လမ်း ကြောင်းစီမံကိန်း၊ မြန်မာနိုင်ငံ၏ ငြိမ်းချမ်းရေးလုပ်ငန်းစဉ်နှင့် ရခိုင် ပြည်နယ်အရေးကိစ္စတို့နှင့် ပတ် သက်၍ ဆွေးနွေးခဲ့သည်။,politic,3
၂၀၀၈ ဖွဲ့စည်းပုံ အခြေခံဥပဒေပြင်ဆင်ရေး နိုင်ငံတော်၏အတိုင်ပင်ခံ ပုဂိ္ဂုလ် ဒေါ်အောင်ဆန်းစုကြည် ကိုယ် တိုင် ဦးစားပေးဆောင်ရွက်နေ ကြောင်း အမျိုးသားဒီမိုကရေစီ အဖွဲ့ချုပ်သဘာပတိအဖွဲ့၀င် ဦး၀င်းထိန်က ပြောသည်။ ‘‘အမျိုးသားဒီမိုကရေစီအဖွဲ့ ချုပ်ဟာ ၂၀၁၂ ကြားဖြတ်ရွေး ကောက်ပွဲ၀င်ကတည်းက ၂၀၁၅ ရွေးကောက်ပွဲမှာ နို်င်ငံရေးရည် မှန်းချက်ထဲမှာ ၂၀၀၈ ဖွဲ့စည်းပုံ အခြေခံဥပဒေပြင်ရမယ်ဆိုတဲ့အ ချက်ပါပြီးသား။ အခုထိလည်း ဒီ ရည်ရွယ်ချက်ကို စွန့်လွှတ်ခြင်းမ ရှိသေးဘူး’’ဟု ၎င်းက ယမန်နေ့ (ဇွန်လ ၃၀ ရက်) တွင် နေပြည် တော်၌ကျင်းပသော ပထမအ ကြိမ် နိုင်ငံလုံးဆိုင်ရာ အမျိုးသမီး လုပ်ငန်းကော်မတီများ စုံညီတွေ့ ဆုံပွဲတွင် ထည့်သွင်းပြောကြားခဲ့ သည်။ ဒေါ်အောင်ဆန်းစုကြည်အ ပါအ၀င် အမျိုးသားဒီမိုကရေစီ အဖွဲ့ချုပ်ပါတီခေါင်းဆောင်များ သည် ၂၀၀၈ ဖွဲ့စည်းပုံအခြေခံ ဥပဒေပြင်ဆင်ရေး အစဉ်တစိုက်နှလုံးသွင်းနေကြောင်းနှင့် နည်းလမ်းရှာဖွေနေကြောင်း ဦး၀င်းထိန်က ဆက်လက်ပြောကြားသည်။ ‘‘အလားတူပဲ ဒီအမျိုးသမီး ထုအနေနဲ့ကလည်း ၂၀၀၈ ဖွဲ့ စည်းပုံအခြေခံဥပဒေပြင်ဆင်ရေး နဲ့ပတ်သက်လို့ တစ်တပ်တစ်အား ဘယ်လို ပါ၀င်ရမလဲဆိုတာကို နည်းလမ်းရှာဖော်ထုတ်ဖို့ သင့်ပါ တယ်’’ဟု ၎င်းကဆိုသည်။ ဖွဲ့စည်းပုံပြင်ဆင်ရေး အမျိုးသမီးများချည်းဆောင်ရွက်ရ မည်ဟု ဆိုလိုခြင်းမဟုတ်ဘဲ အမျိုးသမီးထုအနေဖြင့် ပြင်ဆင်ရေးအ တွက် တစ်တပ်တစ်အား မည် သို့ပါ၀င်ဆောင်ရွက်သင့်ကြောင်းနည်းလမ်းရှာဖော်ထုတ်သင့်သည် ဟု ဦး၀င်းထိန်ကတိုက်တွန်းသည်။ ယမန်နေ့က ကျင်းပသော အမျိုးသားဒီမိုကရေစီအဖွဲ့ချုပ်ပါ တီ၏ နိုင်ငံလုံးဆိုင်ရာ အမျိုးသမီး လုပ်ငန်းကော်မတီများ စုံညီတွေ့ ဆုံပွဲ အဖွင့်မိန့်ခွန်းတွင် စကား ပြောသင့်ဆုံး ပုဂ္ဂိုလ်သည် ဒေါ်အောင်ဆန်းစုကြည်ဖြစ်သော်လည်း ၂၀၀၈ ဖွဲ့စည်းပုံအခြေခံဥပဒေ က ကိုးလိုးကန့်လန့်ခံထား၍ မပြောနိုင်ခြင်းဖြစ်ကြောင်း ဦး၀င်းထိန် က သတင်းထောက်များအား ပြောသည်။ ‘‘အဲဒီတော့ ၂၀၀၈ ဖွဲ့စည်း ပုံအခြေခံဥပဒေဆိုတာ ကိုယ်တို့ အစိုးရအဖွဲ့ရော၊ နိုင်ငံတိုးတက်ဖို့ ရောမှာ အုပ်ထားတဲ့ သံကွန်ချာ ကြီးလို့ပဲ ပြောချင်တယ်’’ဟု ၎င်းကဆိုသည်။ ၂၀၀၈ ဖွဲ့စည်းပုံအခြေခံဥပ ဒေတွင် နိုင်ငံတော်သမ္မတ၊ ဒုတိ ယသမ္မတများနှင့် ပြည်ထောင်စု အစိုးရအဖွဲ့၀င် ၀န်ကြီးများသည် ရာထူးတာ၀န်ထမ်းဆောင်နေစဉ် သက်တမ်းအတွင်း နိုင်ငံရေးပါတီ တစ်ခုခု၏ ပါတီ၀င်ဖြစ်ခွင့်မရှိဘဲ ပါတီလုပ်ငန်းများ၌ ပါ၀င်ဆောင်ရွက်ခြင်းမပြုရန် ထည့်သွင်းပြ ဋ္ဌာန်းထားသည်။,politic,3
ပြည်ထောင်စုငြိမ်းချမ်း ရေးညီလာခံ-၂၁ရာစုပင်လုံ တတိယ အစည်းအဝေးမတိုင်မီ ဇွန်လအတွင်း တပ်မတော်နှင့် ကချင်လက်နက်ကိုင်အဖွဲ့ (KIA)အကြား တိုက်ပွဲဖြစ်ပွားမှုမရှိဘဲ ဒေသအခြေအနေ တည်ငြိမ်နေ ကြောင်း KIA ပြောရေးဆိုခွင့်ရှိသူ ဗိုလ်မှူးကြီးနော်ဘူက ပြောသည်။ ယခုနှစ် မေလကုန်ကစပြီး ရှေ့တန်းရှိ တပ်မတော်စစ် ကြောင်းများ ပြန်ရုပ်ပြီးနောက် တိုက်ပွဲသဏ္ဌာန် ဖြစ်ပွားမှုမရှိဘဲ မတော်တဆ ထိတွေ့ပစ်ခတ်မှု အချို့သာရှိခဲ့ကြောင်း ဗိုလ်မှူးကြီး နော်ဘူက ဆိုသည်။ ‘‘ထူးခြားတဲ့ အခြေအနေလို့ လည်း ပြောလို့ရပါတယ်။ တပ် မတော်ဘက်ကလည်း ပင်လုံညီ လာခံ နီးလာတဲ့အခါကျတော့ အခုလိုမျိုး စစ်ရှိန် နည်းနည်းများ လျှော့သလားလို့ သုံးသပ်မိတာ ပေါ့’’ဟု ၎င်းကပြောသည်။ ကချင်ဒေသ စစ်ရေးအခြေ အနေကို မေးမြန်းရန် တပ်မတော် သတင်းမှန် ပြန်ကြားရေးအဖွဲ့ထံ ဇွန်လ ၃၀ ရက် က ဖုန်းဆက်သွယ် ရာ အဆက်အသွယ်မရပေ။ ၂၀၁၈မေလအတွင်း မြန်မာ နိုင်ငံတစ်ဝန်းလုံး၌ လက်နက်ကိုင် ထိတွေ့မှု ၉၂ ကြိမ်ရှိရာ ကချင် ပြည်နယ် ဖားကန့်မြို့နယ်နှင့် တနိုင်းမြို့နယ်တို့ ပါဝင်ကြောင်း ဇွန်လလယ်က ထုတ်ပြန်သည့် Myanmar Institute for Peace and Security (MIPS) ၏ လက် နက်ကိုင်ပဋိပက္ခ ဖြစ်ပွားမှုဆိုင်ရာ မှတ်တမ်းအချက်အလက်များ၌ ဖော်ပြထားသည်။ တပ်မတော်နှင့် KIAအကြား မေလတွင် ထိတွေ့မှု ၅၅ ကြိမ် ရှိခဲ့ကြောင်း MIPS ၏ မှတ်တမ်း ကဆိုသည်။ ယင်းသို့ မေလအတွင်းတိုက် ပွဲဖြစ်ပွားမှုသည် ဧပြီလထက် မြင့်မားသော်လည်း KIA အထိုင် စခန်းများကို သိမ်းပိုက်ရန် ရည် ရွယ်၍ လက်နက်ကြီးပစ်ကူ၊ လေ ကြောင်းပစ်ကူနှင့် တိုက်ခိုက်မှု အရေအတွက်သည် ဧပြီနှင့် နှိုင်း ယှဉ်လျှင် ကျဆင်းခဲ့သည်ဟု ဖော် ပြထားသည်။ ယခုနှစ်ဧပြီတွင် တပ်မတော် နှင့် KIA အကြား တိုက်ပွဲ ၃၈ကြိမ်ဖြစ်ပွားခဲ့သည်။ အဆိုပါ တိုက်ပွဲ များကြောင့် ဖားကန့်၊ တနိုင်း၊ မိုးကောင်းနှင့် အင်ဂျန်းယန်မြို့နယ် များရှိ ဒေသခံပြည်သူငါးထောင် ကျော် စစ်ဘေးဒုက္ခကြုံခဲ့ရသည်။ မေလ ၁၈ ရက်တွင် တရုတ် နိုင်ငံခြားရေးဝန်ကြီးဌာန အာရှ ရေးရာ အထူးကိုယ်စားလှယ် မစ္စတာဆွန်ကော်ရှန်းသည် KIA အပါအဝင် မြောက်ပိုင်းလက်နက် ကိုင်အဖွဲ့များအား ကူမင်းသို့ ခေါ် ယူတွေ့ဆုံပြီး တရုတ်-မြန်မာ နယ်စပ်တည်ငြိမ်ရေး ဝိုင်းဝန်း ပူးပေါင်း ဆောင်ရွက်ရန်၊ လက်ရှိ ဖြစ်ပျက်နေသော နိုင်ငံရေး၊ဒေသတည်ငြိမ်ရေး ပြဿနာများကို လက်နက်ကိုင် နည်းလမ်းဖြင့် မဖြေရှင်းဘဲ တွေ့ဆုံဆွေးနွေး အဖြေရှာရန် တိုက်တွန်းခဲ့သည်။ ထို့နောက် လေးရက်အကြာ မေလ ၂၂ ရက်တွင် တရုတ်အထူး ကိုယ်စားလှယ်သည် နေပြည် တော်သို့ လာရောက်ကာ တပ်မ တော် ကာကွယ်ရေးဦးစီးချုပ် ဗိုလ်ချုပ်မှူးကြီး မင်းအောင်လှိုင် နှင့် တွေ့ဆုံဆွေးနွေးခဲ့သည်။ ထိုသို့ တွေ့ဆုံစဉ် ပြည်တွင်း ငြိမ်းချမ်းရေးရရှိရန် အစိုးရနှင့် တပ်မတော်က ဆောင်ရွက်နေ သည့် အခြေအနေများနှင့် တရုတ် နိုင်ငံက ပါဝင်ကူညီဆောင်ရွက် နေသည့် အခြေအနေများကိုဆွေးနွေးခဲ့ကြောင်း တပ်မတော် ကာ ကွယ်ရေးဦးစီးချုပ်ရုံးက သတင်း ထုတ်ပြန်သည်။,politic,3
နိုင်ငံရေးသမားများ ညီ ညွတ်ခြင်းမရှိသောကြောင့် တပ် မတော်၏ အခန်းကဏ္႑သည် ယနေ့အထိ အရေးပါနေကြောင်း ပြည်ထောင်စုကြံ့ခိုင်ရေးနှင့် ဖံွ့ဖြိုးရေးပါတီပြောရေး ဆိုခွင့်ရှိသူ ဒေါက်တာနန္ဒာလှမြင့်က ပြော ကြားသည်။ ဇွန်လ ၂၉ ရက်က သံလွင် လမ်းရှိ ပါတီရုံးချုပ်တွင် ပြုလုပ် သည့် ပြည်ခိုင်ဖြိုးပါတီ သတင်းစာ ရှင်းလင်းပွဲ၌ ၎င်းကပြောသည်။ ‘‘နိုင်ငံရေးသမားတွေ အရင် တုန်းက မညီညွတ်ခဲ့လို စစ်တပ် ရဲ့ အခန်းကဏ္႑က ဒီနေ့ဒီအချိန် ထိ အရေးပါလာခဲ့တာ။ ကျွန် တော်တို့လွတ်လပ်ရေးရပြီးကာ လ နိုင်ငံရေးသမားတွေ စည်းစည်း လုံးလုံးညီညီညွတ်ညွတ်နဲ့သာ ရှိ ခဲ့မယ်ဆိုရင် စစ်တပ်ဟာ တိုင်း ပြည်လုံခြုံရေးနေရာမှာပဲ ရှိနေ မှာ’’ဟု ဒေါက်တာနန္ဒာလှမြင့်က ပြောသည်။ ထို့အပြင် နိုင်ငံရေးသမား များ၏ မရင့်ကျက်မှု၊ စည်းလုံး ညီညွတ်ခြင်းမရှိမှု၊ အာဏာရလို မှု၊ အုပ်စုကွဲနေခြင်းကြောင့် တပ်မတော်ဦးဆောင်မှု အခန်းကဏ္႑ ရောက်လာကြောင်းလည်း ၎င်းက ဆိုသည်။ တပ်မတော်အနေဖြင့်သမ္မတလက်အောက်တွင်သာရှိသောကြောင့် သမ္မတကစီမံခန့်ခွဲနိုင် ရမည်ဖြစ်ကြောင်းလည်း ဒေါက်တာနန္ဒာလှမြင့်က သတင်းစာရှင်း လင်းပွဲ၌ ပြောသည်။ အဆိုပါ ပြောဆိုချက်များသည် လက်တွေ့မကျဘဲ စစ်ဘောင်ကျယ်ရေး ကြိုးစားနေသူများ၏ ပြောဆိုချက်များသာ ဖြစ်သောကြောင့် နိုင်ငံရေးသမား များအနေ ဖြင့် ဒီမိုကရေစီဘောင်ကျယ်ရေး ကြိုးစားနေချိန်တွင် ယင်းပြော ကြားချက်သည် လုံး၀ဆက်စပ်မှု မရှိကြောင်း နိုင်ငံရေးအကျဉ်း သားဟောင်းများအဖွဲ့ ဦးဆောင် ကော်မတီ၀င် ဦးထွန်းကြည်က ပြောသည်။ ‘‘ဒါကတော့ စစ်တပ်ကို ဇောင်းပေးပြီး ပြောသွားတာ။ စစ်တပ်ရှိ မှ အချုပ်အခြာအာဏာတည်တံ့ ခိုင်မြဲတယ်ဆိုတာ အကြောင်းပြ ချက်ပဲ’’ဟု ၎င်းကပြောသည်။ တပ်မတော်အနေဖြင့် အ ချုပ်အခြာအာဏာနှင့် လွတ်လပ် ရေးကို ကာကွယ်စောင့်ရှောက်ပြီး ပြင်ပစွက်ဖက်မှု အန္တရာယ်ကို ကာကွယ် တားဆီးရမည်ဖြစ်၍ ကြောင့် ဒေါက်တာနန္ဒာလှမြင့် ပြောဆိုချက်သည် လက်တွေ့ မကျကြောင်း ဦးထွန်းကြည်က တုံ့ပြန်ပြောဆိုသည်။,politic,3
ပြည်သူ့အကျိုးပြု စီးပွား ရေးစီမံကိန်းများ ရေးဆွဲရေးကို မူဝါဒအဖြစ် သတ်မှတ်နိုင်ရေး လာမည့် ပြည်ထောင်စု ငြိမ်းချမ်းရေးညီလာခံ- ၂၁ ရာစု ပင်လုံ တတိယအစည်းအဝေးတွင် ဆွေးနွေးရန် သဘောတူခဲ့ကြောင်း ပြည်ထောင်စုငြိမ်းချမ်းရေး ဆွေးနွေးမှုပူးတွဲကော်မတီ (UPDJC) နိုင်ငံရေးပါတီ အစုအဖွဲ့ကိုယ်စားလှယ် ဦးမင်းကျော်ဇေယျာဦးကပြောသည်။ အစိုးရ၊ တပ်မတော်၊ လွှတ် တော်၊ နိုင်ငံရေးပါတီနှင့် တိုင်းရင်းသားလက်နက်ကိုင်အဖွဲ့ ကိုယ် စားလှယ်များသည် နေပြည်တော် ၌ တွေ့ဆုံ၍ နိုင်ငံရေး၊ လုံခြုံရေး၊ စီးပွားရေး၊ လူမှုရေး၊ မြေယာနှင့် သဘာဝပတ်ဝန်းကျင်ဆိုင်ရာ မူ ဝါဒများ စသည့် ကဏ္႑အလိုက် လုပ်ငန်းကော်မတီ အစည်းအဝေး များ ပြုလုပ်ကာ ၂၁ ရာစု ပင်လုံတွင် ဆွေးနွေးမည့် အကြောင်းအ ရာများ ညှိနှိုင်းနေသည်။ ထို့ နောက် ဇူလိုင် ၇ ရက်တွင် UPDJCအတွင်းရေးမှူးအဖွဲ့ အစည်းအ ဝေး ကျင်းပခဲ့သည်။ ထိုသို့ညှိနှိုင်းရာတွင် စီးပွား ရေးကဏ္႑၌ အစုအဖွဲ့အားလုံးမှ သဘောတူသည့် အချက်တစ်ချက်ရှိသည်ဟု ဦးမင်းကျော်ဇေယျာဦး က ဇူလိုင် ၇ ရက်တွင် ပြောသည်။ ‘‘ပြည်သူကို အကျိုးပြုမယ့် စီးပွားရေးစီမံကိန်းတွေ ရေးဆွဲဖို့ အဲဒီတစ်ချက်ကိုတော့ အားလုံး သဘောတူပါတယ်’’ဟု ၎င်းကဆိုသည်။ အဆိုပါအချက်ကို UPDJC က အတည်ပြုပါက စီးပွားရေးစီမံ ကိန်းများ ရေးဆွဲရေးနှင့်ပတ်သက် သည့် မူဝါဒများရရှိရေး ဆက် လက်ဆွေးနွေးမည်ဟု ဦးမင်း ကျော်ဇေယျာဦးကပြောသည်။ ဇူလိုင် ၉ ရက်တွင် နေပြည် တော်၌ ကျင်းပမည့် UPDJC အ စည်းအဝေး၌ စီးပွားရေးကဏ္႑မှ သဘောထားစုစည်းချက် ၁၁ ချက် တင်ပြရန်ရှိကြောင်း အစိုးရကိုယ်စားလှယ် ဦးလှမောင်ရွှေက ပြော သည်။ ‘‘UPDJC မှာ ဆွေးနွေးပြီးရင် ဘယ်အချက်တွေက ညီလာခံမှာ ဆွေးနွေးမလဲဆိုတာ အဲဒီမှာထွက် လာမယ်’’ဟု ၎င်းကဆိုသည်။ စီးပွားရေးကဏ္႑၌ ဖက်ဒရယ်ဆိုင်ရာ စီးပွားရေးအခြေခံမူများ နှင့် ဒေသန္တရဖွံ့ဖြိုးရေး ခေါင်းစဉ် နှစ်ခုကို ဆွေးနွေးရန် UPDJC က ချမှတ်ပေးထားရာ ယင်းခေါင်းစဉ် အောက်တွင် စီးပွားရေးစီမံံကိန်း များ ရေးဆွဲရေးသည် အချက်တစ် ချက်အဖြစ် ပါဝင်သည်။,politic,3
ယနေ့သည် ကျောင်းသားသမဂ္ဂအဆောက်အအုံ ဖြိုခွဲဖျက်ဆီး ခံခဲ့ရသော ကမ္ဘာကျော် ဆဲဗင်းဂျူလိုင် အရေးတော်ပုံ (၅၆)နှစ် ပြည့်ပြီ ဖြစ်သည်။ ဗိုလ်ချုပ်ကြီးနေ၀င်းဦးဆောင်သော တော်လှန်ရေးကောင်စီ အစိုးရက ၁၉၆၂ မတ်လ ၂ ရက်တွင် အာဏာသိမ်းယူပြီးနောက်လေးလအကြာတွင် ပေါ်ပေါက်ခဲ့သော အဆိုပါအရေးတော်ပုံသည် လက်ရှိ အချိန်ထိ သမိုင်းကြောင်းဆိုင်ရာ အငြင်းပွားမှုများရှိနေသည်။ လက်ရှိ ဒီချုပ်အစိုးရလက်ထက်တွင် ကျောင်းသားသမဂ္ဂအဆောက်အအုံ ပြန်လည်တည်ဆောက်ရေး ဆွေးနွေးမှုများရှိသော်လည်း လက်တွေ့ အကောင် အထည်မပေါ်သေးပေ။ အဆိုပါအခြေအနေနှင့်ပတ်သက်၍ ၁၉၅၃ မှ ၁၉၆၃ အထိ ဗမာနိုင်ငံလုံးဆိုင်ရာ ကျောင်းသားသမဂ္ဂများ အဖွဲ့ချုပ်နှင့် တက္ကသိုလ်ကျောင်းသားများသမဂ္ဂတို့ အပါအ၀င် ကျောင်းသား လှုပ်ရှားမှုများတွင် ပါ၀င်ခဲ့သည့် ဦးလှရွှေ (အောင်သာ- ပီသုံးလုံး)နှင့် တွေ့ဆုံမေးမြန်းခဲ့သည်များကို ဖော်ပြလိုက်ပါသည်။ ဆဲဗင်းဂျူလိုင်နဲ့ပတ်သက်လို့က တော့ နှစ်ပေါင်း ၅၀ ကျော်အ တွင်းမှာ အန်ကယ်အပါအ၀င် တော်တော်များများ ရေးကြ၊ပြော ကြပြီးသားပါ။ ဒါပေမဲ့ အခုနှစ် ပတ်လည်ထပ်ရောက်လာတဲ့အ ချိန်မှာ အဲဒီနေ့က ကိုယ်တိုင်ကြုံခဲ့ ရတဲ့အခြေအနေနဲ့ပတ်သက်လို့ ထပ်ပြောပြချင်တာရှိပါသလား။ ဇူလိုင် ၇ ရက်ကျောင်းသား အရေးတော်ပုံမဖြစ်ခင် နိုင်ငံရေး အခြေအနေဘယ်လိုရှိသလဲဆို တာအရင်ပြောချင်တယ်။ ၆၂ ခုနှစ် မတ်လ ၂ ရက်မှာဗိုလ်နေ ၀င်းတို့ အာဏာသိမ်းသွားတယ်။ ဘာပဲပြောပြော ဒီအာဏာသိမ်းမှု နဲ့ပတ်သက်လို့ မြန်မာပြည်နိုင်ငံ ရေးသမားတွေကြားထဲမှာ အထူး သဖြင့် လက်၀ဲဂိုဏ်း နိုင်ငံရေး သမားတွေကြားထဲမှာ သဘော ထားကွဲလွဲမှုရှိတယ်။ ဗိုလ်နေ၀င်း တို့ မဆလအုပ်စုကို ထောက်ခံတဲ့ ဂိုဏ်းနဲ့ ကန့်ကွက်တဲ့ဂိုဏ်းနှစ် ဂိုဏ်းဖြစ်နေတယ်။ အဲဒီတော့ ငါ တို့ခေတ်က လူကြီးနိုင်ငံရေးသမား တွေကြားမှာဖြစ်ဖြစ်၊ လူငယ် ကျောင်းသားတွေကြားမှာ ဖြစ် ဖြစ် အာဏာသိမ်းမှုနဲ့ပတ်သက် လို့ ဂိုဏ်းနှစ်ဂိုဏ်းစီရှိနေတယ်။ ထောက်ခံတဲ့သူတွေက ဘယ်လို ထောက်ခံလဲဆိုတော့ ဗိုလ်နေ၀င်း တို့ အာဏာသိမ်းမှုမှာပါလာတဲ့ တပ်မှူးကြီးတွေကို တိုင်းချစ်၊ ပြည်ချစ်စိတ်ရှိတဲ့ လူတွေဆိုပြီး တော့ သဘောထားတယ်။လက်၀ဲသမားတော့ လက်၀ဲသမားတွေပဲ။ သူတို့ကိုယ်သူတို့ အဲဒီလိုသဘော ထားတာကို ပြောတာနော်။ အဲဒီ တော့ မဆလဆိုတာကလည်း ပူးပေါင်းဆောင်ရွက်နိုင်တဲ့ ဘုံလုပ် ငန်းစဉ်ဖြစ်တယ်လို့ ထောက်ခံတဲ့ လူတွေက သဘောထားတယ်။ တစ်ဖက်ကလည်း ဒီအာဏာသိမ်း မှုဟာ ဖောက်ပြန်တဲ့အာဏာသိမ်း မှုပဲ။ မြန်မာပြည်ရဲ့ ဒီမိုကရေစီ ဘ၀ကို ဖျက်ဆီးပစ်တာဖြစ်တယ်။ ယေဘုယျအားဖြင့် ဒီလူတွေဟာ တိုင်းပြည်ကို ကောင်းကျိုးပေး မယ့်လူတွေ မဟုတ်ဘူးပေါ့။ လူငယ်တွေ၊ ကျောင်းသားသမဂ္ဂတွေ ကြားထဲမှာလည်း ဒီလိုပဲနှစ်အုပ်စု ရှိတာပဲ။ ဆဲဗင်းဂျူလိုင်နေ့က တော့ ကျောင်းသားထုအစည်း အေ၀းလုပ်တယ်။ ရန်ကုန်က တက္ကသိုလ်မှာ ကျောင်းသားတစ် သောင်းခွဲလောက်ရှိတယ်။ မ တက်ဘူးဆိုရင်တောင် သုံးပုံတစ်ပုံလောက်တော့ ဒီအစည်းအေ၀း ကိုလာတက်တယ်။ ကျောင်းသား အဖွဲ့အစည်းလေးဖွဲ့က တာ၀န်ခံ ပြီး ကျောင်းသားထုအစည်းအေ၀း ခေါ်တာ။ အသစ်ထုတ်လိုက်တဲ့ ကျောင်းဆောင်စည်းကမ်းတွေနဲ့ ပတ်သက်လို့ သဘောထားကို ရှင်းပြတာ။ ဒီစည်းကမ်းတွေကို ကန့်ကွက်တဲ့သူ ရှိသလား၊ ထောက်ခံတဲ့သူရှိသလား မေးရ တာပေါ့။ အဲဒီမှာ ကျောင်းသားထု အစည်းအေ၀းက ယေဘုယျကန့် ကွက်တယ်။ ကျောင်းသားသမဂ္ဂ က သူတို့ကို ဘာတာ၀န်ပေးမလဲ။ ပေးတဲ့တာ၀န်ကို ယူကြမယ်။ အဲ ဒီလိုဖြစ်တာပေါ့။ အစည်းအေ၀း ပြီးတော့ ထုံးစံအတိုင်းပေါ့။ သွား ကြ၊ လာကြ၊ ပြန်ကြ။ အဲဒီအချိန် မှာ သမဂ္ဂအနောက်ဘက်သထုံ ဆောင်ဘက်ကနေ ကားနှစ်စီး၀င် လာတယ်။ သမဂ္ဂရှေ့ကနေလည်း ကားနှစ်စီးလောက်၀င်လာတယ်။ စဖမ်းတဲ့သူတွေကတော့ ရိုးရိုးပါ ပဲ။ အရပ်၀တ်နဲ့ပါပဲ။ နာမည်ရှိနေ တဲ့၊ ထင်ရှားတဲ့ ကျောင်းသား ခေါင်းဆောင် တွေကိုဖမ်းတာ ပေါ့။ အဲဒီနေရာဖမ်းခံရတဲ့အထဲ မှာငါတို့မပါဘူး။ ကျောင်းသား တွေက ပြန်လုတာတွေ၊ ဘာတွေ လုပ်တော့ ခေါင်းဆောင်တွေထဲ က သုံးပုံနှစ်ပုံလောက်ကလွတ် တယ်။ တစ်ပုံလောက်ကတော့ ဖမ်းခံလိုက်ရတယ်။ အဲဒီလိုတွေ ဖြစ်လာတဲ့အခါမှာ အဖမ်းမခံရ သေးတဲ့ကျောင်းသားတွေက အ ဆောင်တွေမှာရှိနေတဲ့ ကျောင်း သားတွေနဲ့ စုပြီးတော့ ပင်းယ ဆောင်မှာအရေးပေါ် အစည်းအ ေ၀းလုပ်၊ တာ၀န်တွေခွဲပေးပြီး သေချာပေါက်အဖမ်းခံရဖို့ အ လားအလာရှိတဲ့ ကျောင်းသား တွေက ရန်ကုန်ကို လေးပိုင်း ပိုင်း ပြီးတိမ်းရှောင်နေကြဖို့တွေ ပြော ကြတာပေါ့။ အစကတည်းက အာဏာသိမ်းမှု ကို ကန့်ကွက်တဲ့သဘောထားရှိ နေတဲ့အချိန်မှာ ဒီလိုဖမ်းဆီးသတ် ဖြတ်တာတွေ၊ သမဂ္ဂအဆောက် အအုံကြီးဖြိုချခံရတာတွေကို အ ချိန်တိုအတွင်းမှာ စုပေါင်းပြီးကြုံ တွေ့ရတဲ့ခံစားချက်က တော် တော်ပြင်းထန်ခဲ့မှာပေါ့။ ငိုကြရတာပေါ့။ တစ်ခုက ဒေါသဖြစ်တယ်။ ဘာဖြစ်လို့ဆို တော့ ဒီနေရာက ကိုယ့်အမိအဖ လိုဖြစ်နေတဲ့နေရာမျိုးပဲလေ။ မခံ ချင်ဘူးပေါ့။ ဒါငါတို့ရဲ့ ဘ၀လို လည်းဖြစ်တယ်။ သမဂ္ဂဆိုတာ ငါတို့မိဘအရိပ်လိုပဲ။ ငါတို့အ သက်တွေ၊ သွေးတွေရှိတဲ့နေရာ လိုပဲဆိုတော့ မငိုတဲ့လူမရှိဘူး။ တို့ကိုလက််နက်နဲ့ အနိုင်ကျင့်တာ မျိုးဖြစ်တဲ့အတွက် ငါတို့ကလည်း လူငယ်တွေပဲလေ။ နောက်တော့ ၆၃ ငြိမ်းချမ်းရေးဆွေးနွေးပွဲပျက် ပြီလည်းဆိုရော ငါတို့ကျောင်း သားခေါင်းဆောင်တွေ အားလုံး ပေါင်း ၇၇ ယောက်အကုန်သူပုန် ဖြစ်ရော။ စောစောကလို လူခွဲပြီး တိမ်းရှောင်နေရတဲ့ အချိန်မှာ တော့ ငါတို့က တစ်လတစ်ခါ လောက်တွေ့၊ အစည်းအေ၀းတွေ လုပ်၊ အလုပ်အဖွဲ့တွေ ဖွဲ့ထား တာပေါ့။ တစ်လတစ်ခါဆဲဗင်း ဂျူလိုင်အထိမ်းအမှတ်တွေလုပ် တယ်။ တစ်နှစ်ပြည့်ကျမှ ဆဲဗင်း ဂျူလိုင်နှစ်ပတ်လည်ကို ကြီးကြီး ကျယ်ကျယ်ကျင်းပတာ။ အထိမ်း အမှတ်ကျောက်တိုင် ဆောက် တယ်။ ဇွန်လ ၁၁ ရက်နေ့ကျတော့ တောထဲကသူပုန်တွေနဲ့ အစိုးရနဲ့ ဆွေးနွေးပွဲတွေလုပ်တော့ လွတ် ငြိမ်းချမ်းသာခွင့်အမိန့်ထုတ်လိုက် တယ်။ ထုတ်လိုက်တော့ တို့က တရား၀င်နေလို့ရသွားတယ်။ အဲ ဒီအချိန်မှာပဲ ကျောင်းသားသမဂ္ဂ အဆောက်အအုံနေရာမှာ ဝါးတဲ ကြီးပေါ့။ သမဂ္ဂအကျယ်အ၀န်း အတိုင်းပဲ။ တို့အလှူလိုက်ခံပြီး တော့ဆောက်တာ။ ဆဲဗင်းဂျူ လိုင်တစ်နှစ်မြောက်အခမ်းအနား ကတော့ တော်တော့်ကို ပေါက်ကွဲ တ့ဲအခမ်းအနားပဲ။ အဲဒီမှာ ဓာတ် ပုံပြပွဲလုပ်တယ်။ ကျောင်းသား မိဘတွေလည်း လာကြတယ်။ အ ကြီးအကျယ်ငိုကြပေါ့။ မျက်ရည် မကျတဲ့လူဆိုတာ မရှိပါဘူး။ တို့ လည်းအပါအ၀င်ပေါ့။ အဲဒီဓာတ် ပုံတွေကို ဘယ်သူတွေကရှာပေး လဲဆိုတော့ အာဇာနည်ကုန်း ပေါက်ကွဲမှုမှာ သေသွားတဲ့ ကို ခင်ကြိုင်ကြေးမုံသတင်းထောက်၊ နောက်တစ်ယောက်က ကိုတင် မောင်ဆွေဆိုတာ နေးရှင်းသတင်း ထောက်။ သူတို့နှစ်ယောက်က ဆဲဗင်းဂျူလိုင်ဖြစ်တဲ့နေ့ကျတော့ အခုလှည်းတန်းထိပ်မှာ မိန်းတံ ခါးပေါက်ကြီးနဲ့ တည့်တည့်မှာ ကျီးပင်ကြီးရှိတယ်။ အဲဒီပေါ် တက်ပြီးပုန်းနေတာ။ တကယ်လို့ သိရင် သူတို့ပစ်သတ်ခံရမှာ။ အဲဒီ မှာပုန်းပြီး သူတို့ပစ်တဲ့ခတ်တဲ့ကိစ္စ တွေ၊ အလောင်းသယ်တာတွေ၊ ကျောင်းသားတွေရဲ့ ဆွဲကြိုးကို ဆွဲဖြုတ်တာတို့၊ လက်ပတ်နာရီ ဆွဲဖြုတ်တာတို့၊ ကုတ်အကျႌဆွဲ ချွတ်တာတို့ အကုန်လုံးရိုက်ထား တာ။ ဒါကြောင့် သူတို့ဆီကဓာတ် ပုံတွေက အင်မတန်စိတ်လှုပ်ရှား စရာတွေချည်းပဲ။ လည်မျိုကို ဘက်နက်နဲ့ ထိုးနေတဲ့ပုံတွေ၊ လက်ပတ်နာရီဖြုတ်နေတဲ့ပုံတွေ၊ တိုက်ပုံအကျႌချွတ်နေပုံတွေပေါ့။ တခြား သတင်းစာတိုက်တွေက လည်း ကူကြပါတယ်။ အဲဒီတစ် နှစ်ပြည့်နှစ်ပတ်လည်မှာကျောက် တိုင်မှာလည်း အလေးပြုကြပေါ့။ နောက်တော့ ၁၉၆၃ ခုနှစ် နို၀င် ဘာ ၁၄ ရက်နေ့မှာ ငြိမ်းချမ်းရေး ဆွေးနွေးပွဲလည်း ပျက်ရော အစိုး ရက တို့ပြန်ဆောက်ထားတဲ့သမဂ္ဂ ဝါးတဲကြီးရော၊ ကျောက်တိုင်ကို ရော ကရိန်းနဲ့ဆွဲပြီးတော့ ဖျက်ဆီး ပစ်တာပေါ့။ တို့လည်း ပြေးကြရ ပြန်ရော။ သမဂ္ဂအဆောက်အအုံကို ဖြိုတဲ့ အချိန်မှာ အထဲမှာကျောင်းသား တွေရှိနေတယ်။ အဲဒီမတိုင်ခင် သတ်ဖြတ်မှုတွေ မှာလည်း ကျောင်းသားတွေရာချီပြီး သတ် ဖြတ်ခံရတယ်ဆိုတာမျိုး ပြောကြ တာတွေလည်းရှိတယ်နော်။ အဆောက်အအုံဖြိုချတဲ့အ ထဲမှာ ကျောင်းသားတွေပါ၊ မပါ ဆိုတာတော့ ငါတို့ကိုယ်တိုင် လည်းမသိဘူး။ ဘယ်သူမှလည်း မသိဘူး။ သိမှာက အာဏာပိုင်နဲ့ ထောက်လှမ်းရေးနဲ့ပဲ သိမှာ။ ထင် မြင်ချက်ကိုပြောမယ်ဆိုရင်တော့ အဲဒီထဲမှာရောပြီးတော့ ဖြိုမယ်လို့ မထင်ဘူး။စစ်တပ်ကို အမြင်ကတ် တဲ့စိတ်နဲ့ ရမ်းမပြောချင်ဘူး။ ဒါ သမိုင်းဖြစ်တဲ့အတွက် အမှန်အ တိုင်းပြောဖို့ တာ၀န်ရှိတယ်။ ဆဲ ဗင်းဂျူလိုင်နေ့ကလည်း သတ်ပြီး ပြီလေ။ တချို့ကလည်း စိတ်ကူး နဲ့ပြောတာရှိတယ်။ ဥပမာ သမဂ္ဂ အပေါ်ထပ်မှာ တက်ပုန်းတယ်ဆို တာ။ အပေါ်ထပ်မှာ တက်ပုန်းလို့ ရစရာနေရာကိုမရှိဘူး။ ဘယ်မှာ သွားပုန်းမလဲ။ သမဂ္ဂဥက္ကဋ္ဌအခန်း ဆိုတာလည်း သော့ပိတ်ထားတာ။ အိမ်သာထဲ၀င်နေလည်း အနည်း ဆုံးအိမ်သာထဲကတော့ ၀င်ရှာမှာ ပဲ။ ဒါကြောင့် ငါတို့လည်း မပြော နိုင်ဘူး။ လုပ်ချင်လည်း လုပ်မယ်။ ဟိုမှာ ပေါ်တင်ကြီးတောင် ပစ် သတ်ထားမှတော့ တွေ့တဲ့ကောင် ပစ်သတ်မယ်ဆိုတာမျိုးလည်း ရှိ နိုင်တာပဲ။ တစ်ခုပဲပြောနိုင်တာက ၈ ရက်နေ့ မနက်ကျတော့ ရန်ကုန် ဆေးရုံအုပ်ကြီး ဦးအောင်သိန်းက သတင်းစာရှင်းလင်းပွဲလုပ်တယ်။ သူ့ဆီကို အားလုံးပေါင်း ၆၈ ယောက် ရောက်တယ်။ တချို့က ဒဏ်ရာရတာ။ တချို့က သေလု မြောပါးဖြစ်နေတယ်။ တချို့က ပြင်းထန်ဒဏ်ရာနဲ့၊ တချို့က ရိုးရိုး ဒဏ်ရာနဲ့။ အဲဒီထဲက ၁၆ ယောက် သေတယ်လို့ ဦးအောင်သိန်းက ပြောတယ်။ အဲဒီတော့ ဆဲဗင်း ဂျူလိုင်မှာ ဘယ်လောက်သေသလဲလို့ ပြောတဲ့အခါမှာ ဆရာကြီး ဦးအောင်သိန်း ပြောတဲ့ အချက်အလက်က အထောက်အထားအရှိဆုံးနဲ့ သေချာပေါက်ပြောနိုင်တာပဲ။ ကျန်တာ ဘယ်သူမှမပြောနိုင်ဘူး။ ဆိုတော့ လုပ်နိုင်တာတစ်ခုပဲရှိတယ်။ ဒီကိစ္စနဲ့ပတ်သက်လို့ အစိုးရတစ်ရပ်ရပ်က ဒီကိစ္စနဲ့ပတ်သက်လို့ တရား၀င် လိုအပ်တဲ့ ဆောင်ရွက်မှုတွေ လုပ်မယ်ဆိုမှ ပြောမှာဗျ။ ဆဲဗင်းဂျူလိုင်တုန်းက သက်ရှိ ထင်ရှားရှိနေတဲ့ ကျောင်းသားကြီး တွေ ရှိနေတုန်း သမဂ္ဂအဆောက် အအုံကို ပြန်တည်ဆောက်သင့် တယ်ဆိုတဲ့ အကြံပြုချက်တွေရှိပါ တယ်။ အန်ကယ့်သဘောထားကို သိပါရစေ။ တကယ်တမ်းကျတော့ အခု သမဂ္ဂဆောက်မယ် ဘာညာဖြစ် ကြပြီးတော့ စကားတွေဘာတွေ များကြတယ်။ ကျွန်တော်တို့က ခေါ်တွေ့တယ်။ ဒေါ်စန္ဒာမင်းနဲ့ ကိုရန်အောင် (ဒီချုပ်လွှတ်တော် အမတ်များ)ကို မင်းတို့အစိုးရနဲ့ တွေ့ချင်တယ်။ ငါတို့ကိုပြောပေး မလား။ ဆဲဗင်းဂျူလိုင်နဲ့ပတ်သက် ပြီး ပြောချင်ဆိုချင်တာတွေ ရှိ တယ်။ ကျွန်တော်တို့က နှစ်ခုပဲ ပြောတာ။ ဆဲဗင်းဂျူလိုင်မှာ ဘယ် လောက်သေသလဲ၊ ဘယ်လောက်ဒဏ်ရာရသလဲ၊ ဘယ်လောက် ကျောင်းထုတ်ခံရသလဲ။ ဒါတော့ ပြောပေးဖို့ အစိုးရအနေနဲ့ တာ၀န်ရှိတယ်လေ။ အဆောက်အအုံ ဆောက်တာက အရေးမကြီးဘူး။ ကြိုက်တဲ့အချိန်ဆောက်။ အရေးကြီးတာက ဒီအဆောက်အအုံကို ဘယ်သူဖြိုသလဲ။ ဒါမပါဘဲနဲ့ တော့ ဆောက်လို့မရဘူး။ ဒါဆို သမဂ္ဂအဆောက်အအုံကို ပြန်တည်ဆောက်ဖို့က အဓိက မကျဘူးပေါ့။ အခုအစိုးရက အဆောက်အ အုံဆောက်မယ်ဆိုပြီးတော့ ဘီလီ ယံ ၅၀ ထုတ်ပေးတယ်ပြောတယ်။ ပြဿနာက အဆောက်အအုံ ဆောက်ဖို့မဟုတ်ဘူး။ ဆဲဗင်းဂျူ လိုင်ကို တစ်စုံတစ်ရာ Action လုပ်မလား၊ မလုပ်ဘူးလား။ အဲဒါ အရင်လုပ်ပါ။ ဆဲဗင်းဂျူလိုင်နဲ့ ပတ်သက်ပြီး အမျိုးသားဒီမိုကရေ စီအဖွဲ့ချုပ်က ဘယ်လိုအရေးယူ ဆောင်ရွက်ပေးမလဲ။ တိုင်းပြည် မှာ၊ လူတွေကြားထဲမှာ အလွန် စိတ်လှုပ်ရှားခဲ့ရတဲ့ကိစ္စ။ နောက် တစ်ခုက သမိုင်းမှာ လူတိုင်းသိ သင့်တဲ့ကိစ္စ။ အစိုးရက တာ၀န်ရှိ ရှိနဲ့ အဖွဲ့တစ်ခုဖွဲ့။ ဘယ်သူ့တာ ၀န်ပေးပေး။ ဒီလိုလုပ်ရမှာပေါ့။ အခုက လက်ဝါးချင်းရိုက်၊ ပိုက် ဆံထုတ်ပေးပြီးတော့ အဆောက် အအုံဆောက်ဆိုတော့ ဒီလိုလုပ် လို့ဘယ်ရမလဲ။ ပြောမယ်ဆိုရင် ဆဲဗင်းဂျူလိုင်နဲ့ပတ်သက်ရင် တ ကယ်တာ၀န်ရှိတဲ့သူ သုံးယောက် ပဲရှိတော့တယ်။ ရန်ကုန်မှာ ကျွန် တော်၊ နောက်မန္တလေးတက္ကသိုလ် က ကိုအောင်သူနဲ့ ကိုသက်တင်။ ဆဲဗင်းဂျူလိုင်ဖြစ်တဲ့အချိန်မှာ ကို အောင်သူက မန္တလေးတက္ကသိုလ် ရဲ့သမဂ္ဂ ဒုတိယဥက္ကဋ္ဌ။ ကိုသက် တင်ကတော့ မန္တလေးတက္ကသိုလ် ကျောင်းသားညီညွတ်ရေးတပ်ဦး ရဲ့ တွဲဖက်အတွင်းရေးမှူး။ အခု သမဂ္ဂအဆောက်အအုံ ဆောက် ချင်တယ်၊ မဆောက်ချင်ဘူး ငြင်း နေတဲ့လူတွေက ဒီကိစ္စနဲ့ ပတ် သက်ရင် ဘာမှသိတာမဟုတ်ဘူး။ ဒါကြောင့် ကျွန်တော်တို့မသေခင် မှာ ကျွန်တော်တို့ဘက်ကလည်း ပြောစရာရှိတာတွေ ပြောချင် တယ်။ သမိုင်းမှာ ရည်ရွယ်ချက်ရှိရှိနဲ့ လူတွေကို တိရစၧာန်သတ်သ လို သတ်ပစ်ခဲ့တဲ့ကိစ္စ။ လမ်းဘေး မှာ ကားတိုက်ခံရပြီး သေတဲ့အ ပေါက်မျိုးလာမလုပ်နဲ့လေ။ ဒီဟာ က သမိုင်း။ ကျောင်းသားများစွာ ရဲ့ အသက်ပေါင်းများစွာပေးထား တဲ့ သမိုင်း။ မလုပ်ရဲရင် မလုပ်နဲ့ ပေါ့။ ဆဲဗင်းဂျူလိုင်ကျတော့ ဘေးချထားပြီးတော့ ဒီအဆောက် အအုံဆောက်ဖို့ကျတော့ လာ တက်ကြွနေတယ်ဆိုတော့ ဒီလူ ဟာ ရိုးရိုးသားသားတက်ကြွတာ လို့ ငါတို့ယူဆမှာမဟုတ်ဘူး။ အန်ကယ့်အဖြေအရဆိုရင်တော့ သမဂ္ဂအဆောက်အအုံ ပြန် ဆောက်ဖို့က ဒုတိယကိစ္စပေါ့လေ။ အခုက သမဂ္ဂအဆောက်အအုံကို ပြန်ဆောက်မယ်ဆိုရင် အရင် နေရာမှာပဲ အရင်ပုံစံအတိုင်း ပြန် ဆောက်မလား၊ အရင်နေရာမှာ ပြတိုက်သဘောလုပ်ပြီးတော့ နေ ရာအသစ်မှာ ဆောက်မလားဆို တဲ့ အကြံပြုချက်တွေရှိပါတယ်။ အန်ကယ့် သဘောထားကကော ဘယ်လိုရှိပါသလဲ။ ဒီအဆောက်အအုံဆောက် ဖို့ တစ်စုံတစ်ခုလုပ်တယ်ဆိုရင် သမိုင်းခေတ်အလိုက်တာ၀န်ရှိတဲ့ တွေရှိတယ်။ ငါတို့ဖြစ်နေလို့ပြော တာမဟုတ်ဘူး။ ငါတို့ကိုမထည့် ချင်လည်းရတယ်။ ဒါပေမဲ့ စော စောက ပြောသလိုတော့လုပ်ပေး ရမယ်။ စာရင်းတွေထုတ်ပေး။ ဘယ်လောက်သေပြီး ဘယ် လောက်ပြင်းထန်ဒဏ်ရာရတယ်။ ဘယ်လောက်က နည်းနည်းပါးပါး ဒဏ်ရာရတယ်။ အဲဒါတွေနဲ့ပတ် သက်ပြီး အစိုးရက ဘာလုပ်ပေး မလဲ၊ ပညာရေး၀န်ကြီးဌာနက ဘာလုပ်ပေးမလဲ၊ ဘာတာ၀န်ယူ ပေးမလဲ စသဖြင့်ပေါ့။ အဲဒီလို တော့ လုပ်ပေးဖို့လိုတယ်။ ပြီး တော့မှ အဆောက်အအုံကတော့ ဆောက်ချင်တဲ့နေရာမှာဆောက်။ ဒါလည်း သဘောထားအမျိုးမျိုး ပေါ့။ ဒီနေရာမှာပဲ မူလဒီဇိုင်းအ တိုင်းဆောက်။ ဒီသမိုင်းလေးကို မပျောက်ပျက်အောင်လို့။ တ ကယ်လို့ ဒါထက်မော်ဒန်ဖြစ်တာ ကို ဆောက်ချင်တယ်ဆိုလည်း အဲဒါကို နောက်တစ်နေရာမှာ ဆောက်။ ဒီနေရာမှာတော့ နဂို သမဂ္ဂဒီဇိုင်းအတိုင်း သမိုင်းအ ထောက်အထားအဖြစ်နဲ့ ပြန် ဆောက်ပေး။ အခု သမဂ္ဂရုံးခန်း ကိုတော့ တခြားတစ်နေရာမှာဖွင့်ပေါ့။ လက်ရှိအနေအထားမှာ တက္က သိုလ်တချို့မှာ ကျောင်းသား သမဂ္ဂရုံးခန်းတွေ ဖွင့်လှစ်ခွင့်ပြု ထားတယ်။ သမဂ္ဂတွေရဲ့လှုပ်ရှား မှုတွေ လုပ်နေကြတာလည်းရှိပါ တယ်။ ဒီအနေအထားအပေါ်မှာ ကျေနပ်မှုရှိသလား။ ကျောင်းသားသမဂ္ဂတွေက တော့ ရှိဖို့လိုတာအမှန်ပဲ။ကျောင်း သားခေါင်းဆောင်လုပ်မယ့်လူရှိမှ လည်း ကျောင်းသားသမဂ္ဂဆိုတာ ဖွဲ့လို့ရတာ။ ကျောင်းသားသမဂ္ဂရှိ မှ ကျောင်းသားတွေရဲ့နစ်နာချက် တွေ၊ အခက်အခဲတွေ၊ အစိုးရနဲ့ ပြောရဆိုရမယ့်ကိစ္စတွေကိုသမဂ္ဂ ကတစ်ဆင့် ပြောနိုင်မှာကိုး။ ဟို တုန်းကတော့ ဦးနုတို့နဲ့ ပြောရ တယ်၊ ဆိုရတယ်ဆိုတာ ဒီခေတ် လိုမဟုတ်ဘူး။ ဦးနုက သူကိုယ် တိုင်လည်း သမဂ္ဂခေါင်းဆောင် ဖြစ်တော့ ကိုယ့်မိဘတွေနဲ့ပြောရ သလိုပဲ။ တို့ကို သိပ်ပြီးတော့ ရမ်း ရမ်းကားကား ပြောတာမျိုးမရှိ ဘူး။ အခုကျောင်းသားသမဂ္ဂလုပ် မယ့်သူတွေကို ပြောချင်တာက တော့ တစ်ခုပဲ။ အစိုးရနဲ့ လက် ဝါးချင်းရိုက်ပြီးလုပ်မယ့် ကျောင်း သားသမဂ္ဂကတော့ ငါက မ ထောက်ခံဘူး။ ငါ့ဆီလည်း လာ လာမေးနေကြတာပဲ။ ကျောင်း သားသမဂ္ဂလုပ်မယ့်ကျောင်းသား တွေ။ တစ်ခုရှိတာက ငါတို့မှာက နိုင်ငံရေးယုံကြည်မှုရှိတယ်။ တစ် ကိုယ်ရေအစွဲလေးနဲ့ ဦးရှင်ကြီး ကိုးကွယ်သလို ကိုးကွယ်ပြီးတော့ ဘယ်သူမှ မကြောက်ဘူးဆိုတာ မျိုးတော့ မဟုတ်ဘူး။ ဒါပေမဲ့ ကျောင်းသားခေါင်းဆောင်ဆိုတာ လုပ်ချင်တဲ့အခါ ထလုပ်လိုက်၊ မလုပ်ချင်တဲ့အခါ ခွေနေလိုက် လုပ်နေလို့တော့ မရဘူး။ ကျောင်း သားခေါင်းဆောင် တကယ်လုပ် မယ်ဆိုရင် ကိုယ့်ဟာကိုယ်လည်း ပြည့်ပြည့်စုံစုံစဉ်းစား။ ကျောင်း သားခေါင်းဆောင် ဖြစ်နိုင်ရဲ့လား လို့။ တို့ခေတ်တုန်းကတော့ ငါး တန်း၊ ခြောက်တန်း၊ ခုနစ်တန်း၊ ရှစ်တန်း ရောက်လာပြီဆိုရင် သမဂ္ဂကခန့်တဲ့ အတန်းကိုယ်စား လှယ်တွေရှိတယ်။ အခုခေတ်ကျ တော့ အဲဒီလိုမရှိဘူး။ ကိုယ့်ဟာ ကိုယ်သတိ္တရှိတဲ့သူ၊ လုပ်ရဲတဲ့သူ၊ ကျောင်းသားသမဂ္ဂ စိတ်၀င်စားတဲ့သူက ထလုပ်ကြတာပဲ။ မြင်ရ၊ တွေ့ရတာကတော့ သိပ်ပြီးတော့ လေးလေးနက်နက်နဲ့ ဒီကိစ္စကိုအရေးကြီးတဲ့ကိစ္စ တစ်ခုအဖြစ် စဉ်း စားပြီးတော့ ပြောကြ၊ ဆိုကြ၊ လုပ်ကြ၊ ကိုင်ကြတဲ့သဘောတော့ မခံစားရဘူး။ ကျေးဇူးတင်ပါတယ်ခင်ဗျာ။,politic,3
ပါတီအမည်ပေးမှုနှင့် ပတ်သက်၍ အငြင်းပွားဖွယ်ရာ များရှိခဲ့သည့် ရှစ်လေးလုံးပြည်သူ့ ပါတီကို ပြည်သူ့ပါတီဟု အမည်ပြောင်းလဲခဲ့သည်။ ပါတီအမည်၊ အလံနှင့် အ မှတ်တံဆိပ်တို့ကို ပြောင်းလဲ ကြောင်း အကြောင်းကြားစာကို ဇူလိုင် ၉ ရက်(ယနေ့)တွင် ပြည် ထောင်စုရွေးကောက်ပွဲကော်မ ရှင်သို့ တင်ပြမည်ဖြစ်ကြောင်း ယင်းပါတီခေါင်းဆောင် ဦးကိုကို ကြီးက ပြောသည်။ ပါတီအမည်၊ အလံနှင့် အ မှတ်တံဆိပ်ပြောင်းလဲခြင်းကို ဇူ လိုင် ၈ ရက်က မန္တလေးမြို့တွင် ကျင်းပသည့် နိုင်ငံရေးပါတီဖြစ် မြောက်ရေးကော်မတီတတိယအ ကြိမ် စုံညီအစည်းအဝေး၌ ဆုံး ဖြတ်ခဲ့သည်။ တည်ဆဲနိုင်ငံရေးပါတီအ မည်၊ အလံနှင့် တံဆိပ်များကို လေ့လာပြီးမှ ဆင်တူယိုးမှားမရှိ သည့် အမည်၊ အလံနှင့်တံဆိပ် များ ရွေးချယ်ထားကြောင်း ဦးကိုကိုကြီးက ပြောသည်။ ‘‘ဒီတစ်ကြိမ်မှာလည်း ထပ် ပြီး ကန့်ကွက်တာမျိုးလည်း မဖြစ် လောက်တော့ဘူးလို့ ကျွန်တော် တို့လည်း မျှော်လင့်ပါတယ်။ ဒုတိ ယအစီအစဉ်တစ်ခုကိုလည်း ဆုံး ဖြတ်ထားပြီးဖြစ်ပါတယ်။ နာမည် တစ်ခုကို အရန်စဉ်းစားထားတာရှိ ပါတယ်’’ဟု ၎င်းက ပြောသည်။ ကြားဖြတ်ရွေးကောက်ပွဲအ တွက် ကိုယ်စားလှယ်လောင်းစာ ရင်းနောက်ဆုံးတင်သွင်းရမည့် ရက်သည် ဇူလိုင် ၁၁ ရက်ဖြစ်၍ ဝင်ရောက်ယှဉ်ပြိုင်ရန် အချိန်မမီနိုင်သော်လည်း ပြည်သူနှင့်အမြန် ထိတွေ့နိုင်ရန် ဇူလိုင် ၁၃ ရက် မတိုင်မီ အမြန်တင်ရခြင်းဖြစ် ကြောင်း ၎င်းက ပြောသည်။ ရှစ်လေးလုံးပြည်သူ့ပါတီအ နေဖြင့် ဇူလိုင် ၁၃ ရက်မတိုင်မီ နာမည်၊ အလံနှင့် အမှတ်တံဆိပ် အသစ်များမတင်ပါက ပါတီထူ ထောင်ခွင့် အလိုအလျောက် ပျက် ပြယ်မည်ဖြစ်ကြောင်း ပြည်ထောင်စု ရွေးကောက်ပွဲကော်မရှင် က အကြောင်းကြားထားသည်။ ပြည်ထောင်စုရွေးကောက်ပွဲ ကော်မရှင်ညွှန်ကြားချက်တွင် ရှစ်လေးလုံးပြည်သူ့ပါတီအနေ ဖြင့် ပါတီအမည်၊ အမှတ်တံဆိပ် နှင့် အလံတို့ကို ပြောင်းလဲရာ၌ ရှစ်လေးလုံးဟူသော စကားရပ်ကို စာဖြင့်လည်းကောင်း၊ အက္ခရာ ဖြင့်သော်လည်းကောင်း ထည့် သွင်းခြင်းမပြုရန်ပါဝင်သည်။ ‘‘ပြည်သူ့တွေဘက်ကလည်း မျှော်လင့်နေပြီ။ ပါတီသာ မှတ်ပုံ တင်ကျအောင်၊ တရားဝင်လှုပ် ရှားလို့ရအောင် ကြိုးစားပါ။ ကျွန် တော်တို့ဘက်က စောင့်နေတယ် ဆိုတဲ့ တိုက်တွန်းမှုတွေကို တက် ရောက်လာတဲ့ ကိုယ်စားလှယ် တွေကနေတစ်ဆင့် ပြန်သိရတဲ့အ တွက် ဇူလိုင် ၁၃ ရက်မတိုင်ခင် တင်ဖြစ်တာပါ’’ဟု ဦးကိုကိုကြီးက သတင်းစာရှင်းလင်းပွဲတွင် ပြော ကြားသည်။ နိုင်ငံရေးပါတီဖြစ်မြောက် ရေးကော်မတီ တတိယအကြိမ် စုံညီအစည်းအဝေးကို တိုင်းနှင့် ပြည်နယ်ခြောက်ခုမှ တက်ရောက် ခဲ့သည်။ ကနဦးသတ်မှတ်ထားသော ရှစ်လေးလုံး ပြည်သူ့ပါတီ၏အမည်၊ အလံနှင့် အမှတ်တံဆိပ်ကို ကန့်ကွက်နိုင်ကြောင်း ပြည် ထောင်စု ရွေးကောက်ပွဲကော်မ ရှင်က ကြေညာပြီးနောက် လက် မှတ်ထိုးကန့်ကွက်သူ ၂၀၀ ကျော် ရှိခဲ့သည်။ ‘ရှစ်လေးလုံးပြည်သူ့ပါတီ’ နှင့်ပတ်သက်၍ ကန့်ကွက်မှုများ ခိုင်လုံသဖြင့် ပါတီအမည်၊ အလံ နှင့် အမှတ်တံဆိပ်ကို ပြန်လည်ပြင်ဆင်ရန် ကော်မရှင်က ညွှန် ကြားခဲ့သည်။ ရှစ်လေးလုံးပြည်သူ့ပါတီ၏ အမည်၊ အလံနှင့် အမှတ်တံဆိပ် ပြောင်းလဲရန် ကော်မရှင်ဆုံးဖြတ် ချက်သည် ဥပဒေနှင့်ကွဲလွဲနေကာ အချက်အလက်တစ်စုံတစ်ရာ စိ စစ်ခြင်းမရှိမီကတည်းက ကြိုတင် ဆုံးဖြတ်ထားသကဲ့သို့ ဖြစ်နေ ကြောင်း ပါတီခေါင်းဆောင်များ က ပြောကြားထားသည်။,politic,3
၀န်ကြီးများရုံးဟောင်းရှိ ခေါင်းဆောင်ကြီးများ လုပ်ကြံခံရသည့်အစည်းအဝေးခန်းနှင့် တိုင်းပြုပြည်ပြုလွှတ်တော်ကို ပြတိုက်အဖြစ် ၂၀၁၉ တွင် စတင်ဖွင့်လှစ်မည်ဖြစ်ကြောင်း အတွင်း၀န်များရုံးအဆောက်အအုံ မွမ်းမံပြင်ဆင်ရေးအဖွဲ့ဥက္ကဋ္ဌ ဒေါက်တာမောင်မောင်သိမ်းကပြောသည်။ ‘‘နောက်နှစ်ထဲဖွင့်မယ်။ ခန့် မှန်းခြေအရဆို နောက်နှစ်မတ်လ လောက်ပြီးပြီးတော့ ဖွင့်နိုင်ဖို့ရှိပါ တယ်’’ဟု ၎င်းကပြောသည်။ ဇူလိုင် ၇ ရက်တွင် ၀န်ကြီး များရုံးဟောင်း၌ ပြုလုပ်သည့် (၇၁)ကြိမ်မြောက် အာဇာနည်နေ့နှင့် ပတ်သက်သည့် သတင်းစာရှင်းလင်းပွဲတွင် ပြောကြားခြင်းဖြစ် သည်။ ဝန်ကြီးများရုံးဟောင်းကို အနော်မာ အနုပညာအဖွဲ့က ရန်ကုန်တိုင်းဒေသကြီးအစိုးရ ခွင့်ပြုချက်ဖြင့် နှစ်(၅၀) မြေငှားရမ်း၍ ရှေးမူမပျက် ပြုပြင်ထိန်းသိမ်းဆောင် ရွက်နေပြီး ပြီးစီးပါက အာဇာနည်များပြတိုက်၊ လွှတ်တော်ပြတိုက်၊ အနုပညာပြခန်းများ၊ မြန်မာတိုင်းရင်းသားရိုးရာပစ္စည်းပြခန်းများ၊ ရုံးခန်းများ ဖွင့်လှစ်မည်ဖြစ် ကြောင်း ဒေါက်တာမောင်မောင် သိမ်းကဆိုသည်။ ‘‘ဗိုလ်ချုပ်တို့ လုပ်ကြံခံရတဲ့ အခန်းကို မူလအတိုင်းပြဖို့စီစဉ်နေပါတယ်။ စားပွဲ၊ ကုလားထိုင်တွေကို နိုင်ငံတော်က ငှားပေးမယ်ဆိုရင်ပြလို့ရမယ်။ သို့သော်လည်း မရခဲ့ရင် ပုံတူပြဖို့ စီစဉ်ထားပါတယ်။ ကျည်ဆန်ရာရှိရင် ကျည်ဆန်ရာ အစစ်အတိုင်းပြဖို့ လုပ်ထားပါ တယ်’’ဟု ၎င်းကပြောသည်။ ထို့အပြင် ၀န်ကြီးများရုံးဟောင်းနေရာသည် ၁၆ ဧက ကျယ်၀န်းသောကြောင့် အများပြည်သူများ အပန်းဖြေနိုင်မည့် ပန်းခြံအဖြစ် ဖွင့်လှစ်မည်ဖြစ်ပြီး ၀င်ကြေးကို အများပြည်သူ တတ်နိုင်သည့် နှုန်းထားအတိုင်း သတ်မှတ်မည်ဖြစ်ကြောင်း ဒေါက်တာမောင်မောင်သိမ်းကဆိုသည်။ ၀န်ကြီးများရုံးဟောင်းကို ပြင်ဆင်နေသည်မှာ တစ်နှစ်ကျော် ကြာမြင့်ပြီးဖြစ်ကာ လက်ရှိတွင် ၃၀ ရာခိုင်နှုန်း ပြီးစီးနေပြီဖြစ်သည်။ ‘‘ဒါကို ပြင်ဆင်တာ ကျပ် သန်း ၂၀ ကျော် ကုန်ကျပါတယ်။ အသစ်ဆောက်တာ လွယ်တယ် လေ။ ပြင်တဲ့အခါ နဂိုလက်ရာမပျက်အောင် ပြင်ရတဲ့အတွက် ပိုလက်၀င်တယ်။ နိုင်ငံတကာ ပညာရှင်တွေကိုလည်း ခေါ်ရ တယ်။ နောက်နှစ်ထဲဖွင့်မယ်။ ၇၀ ရာခိုင်နှုန်း ကျန်သေးတယ်။ ဦးစားပေးပြတိုက်နှစ်ခုက ၈၀ ရာခိုင်နှုန်းပြီးသွားပြီ’’ဟု ၎င်းကဆိုသည်။ နှစ် ၁၂၀ ကျော် သက်တမ်းရှိသည့် ၀န်ကြီးများရုံးဟောင်းကို အင်္ဂလိပ်လက်ထက်ကတည်းက အုပ်ချုပ်ရေးရုံးအဖြစ် အသုံးပြုခဲ့ပြီး လွတ်လပ်ရေးရပြီးခေတ်၌ တိုင်းပြုပြည်ပြုလွှတ်တော်တည်ရှိသည့် အဆောက်အအုံဖြစ်သည်။ လွတ်လပ်ရေးရပြီးနောက် ပထမဆုံးအလံကို အတွင်းဝန်များရုံးတွင် လွှင့်တင်ခဲ့ပြီး သမိုင်းအစဉ်အလာကြီးသော နေရာတစ်ခုဖြစ်သည်။,politic,3
ပစ်ခတ်တိုက်ခိုက်မှုရပ် စဲရေးဆိုင်ရာ ပူးတွဲစောင့်ကြည့် ရေးကော်မတီ(JMC)များ၏ လုပ် ငန်းဆောင်ရွက်ချက် တိုးတက် လာကြောင်း ကုလသမဂ္ဂ နည်းပ ညာလိုအပ်ချက်ဆန်းစစ်လေ့လာ ရေးအဖွဲ့ အစီရင်ခံစာတွင် အသိအမှတ်ပြု ဖော်ပြခဲ့သည်ဟု ပြည်ထောင်စုအဆင့် JMC-U အတွင်းရေးမှူး(၂) ဗိုလ်မှူးကြီးဝဏ္ဏ အောင်ကပြောသည်။ ရန်ကုန်မြို့၌ ဇူလိုင် ၃ ရက် မှ ၅ ရက်အထိ ပြုလုပ်ခဲ့သည့် ပြည်ထောင်စုအဆင့် ပစ်ခတ် တိုက်ခိုက်မှုရပ်စဲရေး ပူးတွဲစောင့် ကြည့်ရေးကော်မတီ အစည်းအ ဝေးအပြီး သတင်းစာရှင်းလင်းပွဲ တွင် ယင်းသို့ ထည့်သွင်းပြော ကြားသည်။ JMC ၏ ရန်ပုံငွေကို ကုလသမဂ္ဂကတစ်ဆင့် လက်ခံ ဆောင်ရွက်ခြင်းဖြစ်ရာ ကုလ သမဂ္ဂ နည်းပညာလိုအပ်ချက် ဆန်းစစ်လေ့လာရေးအဖွဲ့က မွန်၊ ကရင်ပြည်နယ်၊ တနင်္သာရီတိုင်းစသည့် တိုင်းနှင့် ပြည်နယ်အဆင့် ကော်မတီများနှင့် လုပ်ငန်းသဘောအရ သီးခြားစီလာရောက် တွေ့ဆုံခဲ့ကြောင်း JMC က ထုတ်ပြန်သည့် အချက်အလက်များ၌ ဖော်ပြသည်။ ‘‘ဆန်းစစ်ချက်ကနေ သူတို့ အဖြေထုတ်တာတွေ ရှိပါတယ်။ ဘာပဲဖြစ်ဖြစ် ကျွန်တော်တို့ JMC သည် သူတို့ အရင်တစ်ခေါက် ဆန်းစစ်ချက်အပေါ်မှာ ၇၀ ရာခိုင် နှုန်းကျော်လောက် လိုက်လုပ်နိုင် တာကိုလည်း သူတို့အသိအမှတ် ပြုပါတယ်။ ပြီးရင် ကျွန်တော်တို့ ရဲ့တိုးတက်မှုတွေကိုလည်း အသိ အမှတ်ပြုပါတယ်။ သူတို့ဆန်းစစ် ချက်တွေမှာလည်း ဒီလိုပဲ ဖော်ပြခဲ့ပါတယ်’’ဟု ပြည်ထောင်စုအဆင့် JMC-U အတွင်းရေးမှူး ကပြောသည်။ တစ်နိုင်ငံလုံး ပစ်ခတ်တိုက် ခိုက်မှုရပ်စဲရေးသဘောတူစာချုပ် (NCA)အရ ဖွဲ့စည်းထားသည့် JMC ကော်မတီအဆင့်ဆင့်အနေ ဖြင့် ကော်မတီလုပ်ငန်းလမ်းညွှန် များအတိုင်း ဆောင်ရွက်နိုင်မှု ရှိ၊ မရှိကို ကုလသမဂ္ဂ၏ နည်းပညာ လိုအပ်ချက် ဆန်းစစ်လေ့လာရေး အဖွဲ့က နှစ်စဉ်ဆန်းစစ်လေ့လာ ကြောင်း ပြည်ထောင်စုအဆင့် JMC ပြောရေးဆိုခွင့်ရှိသူများက ဆိုသည်။ JMC ၏ လုပ်ငန်းများ၌ ဘဏ္႑ာရေးနှင့် နည်းပညာပံ့ပိုးကူ ညီမှုအခြေအနေများ၊ လိုအပ်ချက်များကို ဆန်းစစ်လေ့လာပြီးပါက ထပ်မံပံ့ပိုးကူညီမည့် အစီအစဉ် များနှင့်ပတ်သက်၍ ယင်းအဖွဲ့က ရှင်းလင်းပြောကြားကြောင်း သက်ဆိုင်ရာ ကော်မတီများက ပြောသည်။ တပ်မတော်နှင့် NCA လက် မှတ်ရေးထိုးထားသည့် တိုင်းရင်း သာလက်နက်ကိုင်အဖွဲ့များကြား တိုက်ပွဲများ၊ ပဋိပက္ခများမဖြစ်ပွား ရေး၊ ပြဿနာများဖြစ်ပေါ်လာပါ က ပြေလည်မှုရရှိရန် ဆောင်ရွက် ရေး ပြည်ထောင်စုအဆင့်၊ ပြည် နယ်၊ တိုင်းဒေသကြီးအဆင့်နှင့် ဒေသအဆင့် JMC များကို နှစ်ဖက် ကိုယ်စားလှယ်များ၊ အရပ်သားကိုယ်စားလှယ်များဖြင့် ဖွဲ့စည်း ထားသည်။ ယမန်နှစ်က JMC လုပ်ငန်းများအတွက် ဘတ်ဂျက် ကန်ဒေါ်လာ ၆ ဒသမ ၅ သန်းကို ကုလသမဂ္ဂ ထောက်ပံ့မှုအစီအ စဉ်မှတစ်ဆင့် ရရှိခဲ့ကြောင်း ပြောရေးဆိုခွင့်ရှိသူများကဆိုသည်။,politic,3
ကျန်းမာရေး၊ ပညာ ရေး၊ သောက်သုံးရေ၊ မိလ္လာစနစ် နှင့် လူမှုရေးကာကွယ်ရေးအပါအ ဝင် ဘင်္ဂါလီဒုက္ခသည်များ၏ လို အပ်ချက်များ ဖြည့်ဆည်းပေး ရေး ဘင်္ဂလားဒေ့ရှ်နိုင်ငံကို ကန်ဒေါ် လာ သန်း ၄၈၀ ချေးငွေအသွင် အဖြစ် ကူညီမည်ဟု ကမ္ဘာ့ဘဏ် က ပြောသည်။ ကန်ဒေါ်လာ သန်း ၄၈၀ အ ထိရှိလာနိုင်သည့် ဆက်တိုက်ကူ ညီမှုများ၏ ပထမဆုံးအနေဖြင့် လက်ရှိဘင်္ဂလားဒေ့ရှ်၌ ကျန်းမာ ရေးကဏ္႑ကူညီထောက် ပံ့ပေး ရေး စီမံကိန်းအတွက် ကန်ဒေါ် လာသန်း ၅၀ ထပ်မံ ချေးပေးရန် ကမ္ဘာ့ဘဏ်ဘုတ်အဖွဲ့က အ တည်ပြုခဲ့သည်။ ကျန်းမာရေးကဏ္႑အတွက် ချေးငွေချပေးရာတွင် ကနေဒါ နိုင်ငံနှင့် ကမ္ဘာ့ဘဏ်၏ နိုင်ငံတ ကာ ဖွံ့ဖြိုးတိုးတက်ရေးဌာန (IDA) အကြား ပူးပေါင်းဆောင် ရွက်မှုကို အခြေခံသော ကူညီပံ့ပိုး မှုများ ပါဝင်သည်။ ယင်းသည် ဘင်္ဂလားဒေ့ရှ်ရှိ ဘင်္ဂါလီရွှေ့ပြောင်းဒုက္ခသည်များ ၏ ကလေးမီးဖွားမှု၊ မွေးကင်းစက လေး၊ ရင်ခွင်ပိုက်ကလေး၊ က လေးငယ်များနှင့် အရွယ်ရောက် သူများ၏ ကျန်းမာရေးနှင့် အာ ဟာရဝန်ဆောင်မှုများ၊ မျိုးပွား ခြင်းဆိုင်ရာ ကျန်းမာရေးစောင့် ရှောက်မှုနှင့် မိသားစုစီမံကိန်းရေး ဆွဲရာတွင် အထောက်အကူဖြစ် စေမည်ဟု ကမ္ဘာ့ဘဏ်က ပြော ကြားသည်။ ကမ္ဘာ့အဆင်းရဲနိုင်ငံများ ကို ကမ္ဘာ့ဘဏ် ရန်ပုံငွေဖြစ်သည့် IDA ကထောက်ပံ့မှုတွင် ဘင်္ဂ လားဒေ့ရှ်ကို အကျပ်အတည်းကူ ညီဖြေရှင်းပေးရေး ကန်ဒေါ်လာ သန်း ၄၀၀ ချေးငွေချပေးမှု ပါဝင် မည်ဖြစ်ကြောင်း ကမ္ဘာ့ဘဏ်က ပြောသည်။ ‘‘ဘင်္ဂါလီတွေရဲ့ ဆင်းရဲဒုက္ခ တွေကြောင့် ကျွန်တော်တို့အလွန် ပဲ ဝမ်းနည်းရပါတယ်။ ဘင်္ဂါလီ တွေ လုံခြုံချောမွေ့စွာနဲ့ ဂုဏ်သ ရေရှိရှိ သူတို့ဆန္ဒအလျောက် နေ ရပ်မပြန်နိုင်မချင်း ကျွန်တော်တို့ ဘက်က ကူညီဖို့အသင့်ရှိနေပါ တယ်’’ ဟု ကမ္ဘာ့ဘဏ်ဥက္ကဋ္ဌဂျင်မ်ယောင်ကင်က ပြောကြောင်း ထုတ်ပြန်သည်။ ကနေဒါက လှူဒါန်းသော ဒေါ်လာနှင့် ချေးငွေအဖြစ်ချပေး သော နောက်ထပ်ငါးဒေါ်လာချင်း စီတိုင်းကို ဒုက္ခသည်များအတွက် ကျန်းမာရေး၊ အာဟာရနှင့်လူဦး ရေ ထိန်းချုပ်သည့် စီမံကိန်းများ တွင် အသုံးပြုမည်ဟု ကနေဒါ နိုင်ငံတကာဖွံ့ဖြိုးတိုးတက်မှုဝန် ကြီး မာရီကလော့ဒ်ဘိုင်ဘီယူက ပြောသည်။ အကျပ်အတည်းအတိမ်အ နက်ကို အကဲဖြတ်သုံးသပ်ရန်နှင့် နောက်ထပ်လုပ်နိုင်စရာများကို ဆွေးနွေးရန် ကင်နှင့်ကုလသမဂ္ဂ အတွင်းရေးမှူးချုပ် အန်တိုနီယိုဂူ တာရက်စ်သည် ဇူလိုင် ၁ ရက်မှ ၂ ရက်အထိ ဘင်္ဂလားဒေ့ရှ်သို့ သွားရောက်လည်ပတ်ရန် စီစဉ် ထားသည်။ —Ref:Reuters,politic,3
အိမ်နီးချင်းမြန်မာနိုင်ငံ မှ ဘင်္ဂလားဒေ့ရှ်နိုင်ငံသို့ ထွက်ပြေးလာသည့် သိန်းချီသော ဘင်္ဂါလီဒုက္ခသည်များအတွက် လူသားချင်း စာနာထောက်ထားမှုဆိုင်ရာ အကူအညီများ ပေးအပ်ရန် တရုတ်အစိုးရက ဘင်္ဂလားဒေ့ရှ်နိုင်ငံကို ကမ်းလှမ်းမည်ဖြစ် ကြောင်း နိုင်ငံခြားရေး၀န်ကြီး ၀မ်ယီက ပြောသည်။ ဘေဂျင်းမြို့တွင် ဘင်္ဂလား ဒေ့ရှ် နိုင်ငံခြားရေး၀န်ကြီး အဘူလ် ဟာဆန် မာမွတ်အလီနှင့် တွေ့ဆုံ ပြီးနောက် တရုတ်နိုင်ငံခြားရေး ၀န်ကြီး ၀မ်ယီက ဘင်္ဂလားဒေ့ရှ် ရောက် ဘင်္ဂါလီဒုက္ခသည်များ နေ ရပ်ပြန်ပို့ရေး တတ်နိုင်သမျှစော၍ စတင်ဆောင်ရွက်နိုင်မည်ဟု မျှော်လင့်ကြောင်း သတင်းထောက်များ အား ပြောသည်။ ‘‘ကျွန်တော်တို့အနေနဲ့ ဘင်္ဂ လားဒေ့ရှ်နိုင်ငံမှာ လိုအပ်တဲ့ လူ သားချင်းစာနာထောက်ထားမှု ဆိုင်ရာ အကူအညီတွေ ပိုမိုကမ်း လှမ်းပေးပြီးတော့ ၀ိုင်း၀န်းကူညီ ဆောင်ရွက်သွားပါမယ်’’ဟု ၀မ် ယီက ပြောသည်။ ဘင်္ဂလားဒေ့ရှ်နိုင်ငံခြားရေး ၀န်ကြီး မာမွတ်အလီက ၎င်းနှင့် တရုတ်နိုင်ငံခြားရေး၀န်ကြီး ၀မ် ယီသည် ဘင်္ဂါလီဒုက္ခသည်များအ ခြေအနေနှင့်ပတ်သက်၍ အသေး စိတ်ဆွေးနွေးခဲ့ပြီး ယင်းဒုက္ခသည် များ မြန်မာနိုင်ငံ ရခိုင်ပြည်နယ်သို့ စောစီးစွာ နေရပ်ပြန်ပို့နိုင်ရေး တရုတ်အစိုးရ၏ ထောက်ခံမှု ရရှိခဲ့ကြောင်း ပြော သည်။ မြန်မာ့တပ်မတော်နှင့် နီး ကပ်သောဆက်ဆံရေးရှိသော တရုတ်အစိုးရသည် ဘင်္ဂါလီဒုက္ခ သည်များအရေးနှင့် ပတ်သက်၍ မြန်မာနိုင်ငံအပေါ် နိုင်ငံတကာက ပြစ်တင်ရှုတ်ချသည့် လှုပ်ရှားမှု တွင် ပူးပေါင်းပါ၀င်ရန် ငြင်းဆို ခဲ့သည်။,politic,3
ပြည်ထောင်စုငြိမ်းချမ်း ရေးညီလာခံ - ၂၁ ရာစုပင်လုံ တတိယအစည်းအေ၀းသို့မြောက် ပိုင်းလက်နက်ကိုင်အဖွဲ့များတက် ရောက်နိုင်ရေး တရုတ်နိုင်ငံက တက်ကြွစွာ ဆောင်ရွက်နေ ကြောင်း မြန်မာနိုင်ငံဆိုင်ရာ တရုတ်သံအမတ် မစ္စတာဟုန် လျန်က ပြောသည်။ ယမန်နေ့က ရန်ကုန်မြို့ အ မျိုးသားပြန်လည်သင့်မြတ်ရေးနှင့် ငြိမ်းချမ်းရေးဗဟိုဌာန၌ ပြု လုပ်သည့် JMC သို့မော်တော် ယာဉ်လှူဒါန်းပွဲအခမ်းအနား မိန့် ခွန်းတွင် ၎င်းက ယင်းသို့ထည့် သွင်းပြောကြားခဲ့သည်။ ‘‘တရုတ်နိုင်ငံက မြန်မာနိုင်ငံ ရဲ့တောင်းဆိုချက်အရ မြန်မာ နိုင်ငံမြောက်ပိုင်းဒေသက တိုင်း ရင်းသားလက်နက်ကိုင်အဖွဲ့အ စည်းတွေ ယခုအကြိမ်အစည်း အေ၀းကို တက်ရောက်နိုင်ရန် တက်ကြွစွာစီစဉ်နေပါတယ်။ အ စည်းအေ၀းမှာ အပြုသဘော ဆောင်တဲ့ ရလဒ်များရရှိလာနိုင် ပါစေလို့ ကြိုတင်ဆုမွန်ကောင်း တောင်းလိုက်ပါတယ်’’ဟု မစ္စ တာဟုန်လျန်က ပြောသည်။ မကြာမီပြုလုပ်မည့် ၂၁ ရာ စုပင်လုံ တတိယအစည်းအေ၀း သို့ မြောက်ပိုင်းလက်နက်ကိုင်ခု နစ်ဖွဲ့ဖြစ်သည့် ‘၀’ အဖွဲ့ (UWSA)၊ ကချင်အဖွဲ့ (KIA)၊ မိုင်းလားအဖွဲ့ (NDAA)၊ ရှမ်းအ ဖွဲ့ (SSPP)၊ တအာင်းအဖွဲ့ (TNLA)၊ကိုးကန့်အဖွဲ့(MNDAA) နှင့် ရခိုင်အဖွဲ့ (AA) တို့တက် ရောက်နိုင်ရန် တရုတ်သံရုံးမှ တစ်ဆင့် ဖိတ်ကြားထားကြောင်း သမ္မတရုံးပြောရေးဆိုခွင့်ရှိသူက ပြောသည်။ လက်ရှိတွင် ယင်းအ ဖွဲ့အားလုံးတက်ရောက်ရန်စီစဉ် နေကြောင်း နှစ်ဖက်ကိုယ်စား လှယ်များက ဆိုသည်။ မြောက်ပိုင်းလက်နက်ကိုင် ခုနစ်ဖွဲ့သည် ၂၀၁၇ မေလက ကျင်းပသည့် ၂၁ရာစုပင်လုံ ဒုတိ ယအစည်းအေ၀းတွင် တရုတ် နိုင်ငံ၏ ကြား၀င်ညှိနှိုင်းပေးမှုအရ ညီလာခံဖွင့်ပွဲနေ့၌ တက်ရောက် ခဲ့သည်။ မြောက်ပိုင်းအဖွဲ့များညီ လာခံတက်ရောက်ရန် လမ်းပန်း ဆက်သွယ်ရေးနှင့် လုံခြုံရေးကို တရုတ်အစိုးရက တာ၀န်ယူ ဆောင်ရွက်ခဲ့သည်။ ၂၁ ရာစု ပင်လုံတတိယ အစည်းအေ၀းကို ဇူလိုင် ၁၁ ရက် ကစ၍ ခြောက် ရက်ကြာ ကျင်းပမည်ဖြစ်သည်။ ထို့အပြင် မြန်မာနိုင်ငံ၏ တောင်းဆိုချက်အရ တရုတ်နိုင်ငံ က မြန်မာနိုင်ငံ မြောက်ပိုင်းဒေ သငြိမ်းချမ်းရေးလုပ်ငန်းစဉ်တွင် အပြုသဘောဆောင်သည့် အခန်း ကဏ္႑ကပါ၀င်၍ သက်ဆိုင်ရာ ဘက်အသီးသီးအကြားစေ့စပ်ညှိ နှိုင်းပေးနေရာ တိုးတက်မှုများရရှိ ကြောင်း တရုတ်သံအမတ်က ပြောသည်။ လာမည့် ၂၁ ရာစုပင်လုံအ စည်းအေ၀းတွင် သက်ဆိုင်ရာ ဘက်အသီးသီးက ပင်လုံစိတ် ဓာတ် ဦးဆောင်မှုအောက်၌ လက်တွေ့ကျကျတင်ပြနိုင်ပြီး အားလုံးပါ၀င်သည့် သဘောထား ဖြင့် ညှိနှိုင်းဆောင်ရွက်နိုင်မည်ဟု မျှော်လင့်ကြောင်း ၎င်းကဆို သည်။ ‘‘ရှေ့ဆက်ခရီးလမ်းက စိန် ခေါ်မှုတွေနဲ့ပြည့်နှက်နေပါတယ်။ ဒါပေမဲ့ မြန်မာနိုင်ငံပါတီအသီး သီး၊ ဘက်အသီးသီးနဲ့ တိုင်းရင်း သားပြည်သူအားလုံး ပူးပေါင်း ဆောင်ရွက်ရင် မြန်မာနိုင်ငံရဲ့ငြိမ်း ချမ်းရေးလုပ်ငန်းက အောင်မြင်မှု ရရှိပါလိမ့်မယ်လို့ ကျွန်တော် တော့ဧကန်မုချယုံကြည်ပါတယ်’’ ဟု ၎င်းကပြောကြားသည်။ မြန်မာနိုင်ငံ ငြိမ်းချမ်းရေး လုပ်ငန်းစဉ်သည် အောင်မြင်စွာ နိုင်ငံတော် အသွင်ကူးပြောင်းရေး၊ တရုတ် - မြန်မာနယ်စပ်ဒေသ တည်ငြိမ်းအေးချမ်းရေးနှင့် တ ရုတ်နိုင်ငံအနေဖြင့် မြန်မာနိုင်ငံ ငြိမ်းချမ်းရေးလုပ်ငန်းစဉ်အတွက် ဆက်လက် ကူညီထောက်ပံ့မည် ဖြစ်ကြောင်း မစ္စတာဟုန်လျန်က ပြောကြားသည်။,politic,3
လာမည့် ကြားဖြတ် ရွေးကောက်ပွဲတွင် လစ်လပ်မဲ ဆန္ဒနယ်ဖြစ်သော ရသေ့တောင် မြို့နယ်တွင် ဒေါက်တာအေး မောင်၏သား ဦးတင်မောင်ဝင်းက တစ်သီးပုဂ္ဂလအဖြစ် ဝင်ရောက် ယှဉ်ပြိုင်ရန် လျှောက်လွှာတင် သွင်းထားကြောင်း စစ်တွေခရိုင် ရွေးကောက်ပွဲကော်မရှင် တာဝန် ရှိသူ ဦးခင်မောင်ဦးကပြောသည်။ ‘‘လက်ရှိမှာတော့ တခြား သော ပါတီတွေက လာရောက် ပြီးတော့ တင်သွင်းတာမတွေ့ သေးဘူး။ ဒေါက်တာအေးမောင် သားတစ်ယောက်ပဲ တစ်သီး ပုဂ္ဂလအဖြစ် လာရောက်ပြီးတော့ ယှဉ်ပြိုင်ဖို့ တင်သွင်းထားတယ်’’ ဟု ၎င်းကပြောသည်။ ရွေးကောက်ပွဲကော်မရှင် အနေဖြင့် ကြားဖြတ်ရွေးကောက် ပွဲ ဝင်ရောက်ယှဉ်ပြိုင်မည့် ကိုယ် စားလှယ်လောင်းများကို ဇူလိုင် ၂ ရက်က စတင်ကာ လျှောက်လွှာ တင်သွင်းမှုလက်ခံနေပြီးလျှောက်လွှာပိတ်ရက်ကို ဇူလိုင် ၁၁ ရက်အထိ နောက်ဆုံးထား သတ်မှတ် ထားသည်။ ‘‘တခြား ပါတီတွေက လျှောက်လွှာတော့ လာမတင် ကြသေးဘူးဗျ။ သူတို့လည်း တင် သွင်းဖို့ ဆောင်ရွက်နေကြတယ် လို့ ကြားတယ်’’ဟု ဦးခင်မောင်ဦး က ပြောသည်။ လက်ရှိတွင် အမျိုးသားဒီမို ကရေစီအဖွဲ့ချုပ်ပါတီနှင့် ရခိုင် အမျိုးသားပါတီ (ANP)တို့က ရသေ့တောင်တွင် ကျင်းပမည့် ကြားဖြတ်ရွေးကောက်ပွဲအတွက် ကိုယ်စားလှယ်လောင်း ရွေးချယ် ပြီးသားဖြစ်ကြောင်း သက်ဆိုင်ရာ ပါတီတာဝန်ရှိသူများက ဆိုသည်။ ‘‘ကျွန်မတို့ ပါတီကတော့ လူရွေးချယ်ပြီးသွားပါပြီ။ သတ် မှတ်ကာလအတွင်းမှာတော့ ရွေး ကောက်ပွဲကော်မရှင်ကို အမည် စာရင်းတင်သွင်းသွားဖို့ လုပ် ဆောင်သွားမှာပါ’’ဟု ရခိုင်အမျိုး သားပါတီမှ ပြည်သူ့လွှတ်တော် ကိုယ်စားလှယ် ဒေါ်ခင်စောဝေက ပြောသည်။ လစ်လပ်ပြည်သူ့လွှတ်တော် မဲဆန္ဒနယ်လေးနေရာ၊ အမျိုးသား လွှတ်တော် မဲဆန္ဒနယ်တစ်နေရာ နှင့် တိုင်းဒေသကြီး၊ ပြည်နယ် လွှတ်တော် မဲဆန္ဒနယ်ရှစ်နေရာ အတွက် ကြားဖြတ်ရွေးကောက်ပွဲ ကို ၂၀၁၈ နိုဝင်ဘာ ၃ ရက်တွင် ပြုလုပ်မည်ဖြစ်သည်။ မဲစာရင်းကို ပထမအကြိမ် အဖြစ် သက်ဆိုင်ရာ ရပ်ကွက်၊ ကျေးရွာအုပ်စု ရွေးကောက်ပွဲ ကော်မရှင်အဖွဲ့ခွဲများနှင့် ကျေး ရွာအုပ်စုအတွင်းရှိ ကျေးရွာများ တွင် ဇူလိုင် ၉ မှ ၂၂ ရက်အထိ ၁၄ ရက်ကြာ ကြေညာထားမည် ဖြစ်ကြောင်း ကော်မရှင်က ထုတ် ပြန်ထားသည်။ လက်ရှိတွင် ဒေါက်တာ အေးမောင်သည် ပြီးခဲ့သည့် ဇန်န ဝါရီက ကျင်းပသော ရခိုင်ဘုရင့် နိုင်ငံတော် အချုပ်အခြာအာဏာ ကျဆုံးခြင်း အောက်မေ့ဖွယ် အခမ်းအနား၌ ဟောပြောချက် အချို့ကြောင့် ပုဒ်မသုံးခုဖြင့် ဖမ်း ဆီးတရားစွဲဆို ခံနေရသည်။,politic,3
ကျင်းပမည့် ကြားဖြတ် ရွေးကောက်ပွဲတွင် တိုင်းရင်းသား ဒေသများ၌ ဝင်ရောက်ယှဉ်ပြိုင် မည်မဟုတ်ဘဲ တိုင်းဒေသကြီးများ တွင်သာ ဝင်ရောက်ယှဉ်ပြိုင်မည် ဖြစ်ကြောင်း ပြည်ထောင်စုကြံ့ခိုင် ရေးနှင့် ဖွံ့ဖြိုးရေးပါတီပြောရေး ဆိုခွင့်ရှိသူ ဦးသိန်းထွန်းဦးက ပြောကြားသည်။ ပြည်ခိုင်ဖြိုးပါတီအနေဖြင့် ရွေးကောက်ပွဲဝင်နိုင်ရေး ဇူလိုင် ၄ နှင့် ၅ ရက်တွင် အစည်းအဝေး ခေါ်ယူဆွေးနွေးပြီး နောက်ဆုံးဖြတ်ခဲ့ခြင်းဖြစ်ကြောင်း ၎င်းက ပြောသည်။ ‘‘ကျွန်တော်တို့ပါတီက ပြည်ထောင်စုပါတီ ဖြစ်တဲ့အတွက် ကြောင့် တိုင်းရင်းသားဒေသတချို့ ကို ကျွန်တော်တို့တွေ ဝင်မပြိုင်ဘဲ နေပါ့မယ်။ ပြည်နယ်တွေမှာ ရှိတဲ့ ကြားဖြတ်ပါတဲ့ နေရာတော်တော် များများပေါ့။ နေရာတော်တော် များများကို ကျွန်တော်တို့ပြိုင်မှာ မဟုတ်ပါဘူး။ ပြည်နယ်မဟုတ် သော တိုင်းဒေသကြီးတွေမှာ ဝင် ပြိုင်မယ်’’ဟု ဦးသိန်းထွန်းဦးက ပြောသည်။ လစ်လပ်ပြည်သူ့လွှတ်တော် မဲဆန္ဒနယ်လေးနေရာ၊ အမျိုးသား လွှတ်တော်မဲဆန္ဒနယ်တစ်နေရာ နှင့် တိုင်းဒေသကြီး၊ ပြည်နယ် လွှတ်တော်မဲဆန္ဒနယ် ရှစ်ခုအ တွက် ကြားဖြတ်ရွေးကောက်ပွဲကို နိုဝင်ဘာ ၃ ရက်တွင် ပြုလုပ်မည် ဖြစ်သည်။ ‘‘ရွေးကောက်ပွဲကို လုံးဝမ ဝင်ဘဲ နေပြန်ရင်လည်း တာဝန် ယူဆောင်ရွက်နေတဲ့ အဖွဲ့အစည်း တွေ၊ အမှားမှားယွင်းယွင်းလုပ် ဆောင်ချက်တွေ၊ စီးပွားရေးကျပ် တည်းမှုတွေကြားမှာ ပြည်သူလူ ထုက ကျွန်တော်တို့အပေါ်မှာ အားကိုးတကြီး ရွေးကောက်ပွဲဝင်စေ ချင်တဲ့ ဆန္ဒတွေရှိတယ်။ သက် ဆိုင်ရာ ဒေသတွေက ပြည်သူတွေ က ရွေးကောက်ပွဲကို ဝင်ကိုဝင် ပေးပါလို့ တင်ပြမှုတွေရှိတယ်။ဒါကြောင့် ကျွန်တော်တို့ဝင်ရောက် ယှဉ်ပြိုင်ခြင်းဖြစ်ပါတယ်’’ ဟု ၎င်းက ပြောသည်။,politic,3
တိုင်းရင်းသားစည်းလုံး ညီညွတ်ရေးပါတီသည် လာမည့် ကြားဖြတ်ရွေးကောက်ပွဲတွင် ၀င် ပြိုင်မည့် ကိုယ်စားလှယ်လောင်း တစ်ဦး ရွေးချယ်ပြီးဖြစ်ကြောင်း ပါတီဒုဥက္ကဋ္ဌ ဦးဟန်ရွှေက ပြော သည်။ ကြားဖြတ် ရွေးကောက်ပွဲ တွင် တစညပါတီကမန္တလေးတိုင်း ဒေသကြီး သပိတ်ကျင်းမြို့နယ် မဲဆန္ဒနယ်အမှတ်(၁)၌၀င်ရောက် ယှဉ်ပြိုင်မည်ဖြစ်သည်။ ထိုသို့၀င်ပြိုင်ရန် သပိတ် ကျင်းမြို့နယ်တစညပါတီ မြို့ နယ်ကော်မတီ၀င် ဦးညီညီကို တိုင်းဒေသကြီး လွှတ်တော်ကိုယ် စားလှယ်လောင်းအဖြစ် ရွေးချယ် ထားကြောင်း ဦးဟန်ရွှေက ပြော ကြားသည်။ ၂၀၂၀ ရွေးကောက်ပွဲအ တွက် ကြိုတင်ပြင်ဆင်နေခြင်းနှင့် ကြားဖြတ် ရွေးကောက်ပွဲအပေါ် အများပြည်သူစိတ်၀င်စားမှု ရှိ၊ မရှိမူတည်၍ မဲဆန္ဒနယ်တစ်နေရာ တည်းသာ ၀င်ရောက်ယှဉ်ပြိုင် ခြင်းဖြစ်ကြောင်း ဦးဟန်ရွှေက ရှင်းပြသည်။ ကြားဖြတ်ရွေးကောက်ပွဲကို ယခုနှစ်နို၀င်ဘာ ၃ ရက်တွင် မဲဆန္ဒနယ်မြေ ၁၃နေရာ၌ ပြုလုပ် မည်ဖြစ်ပြီး ၀င်ပြိုင်မည့် လွှတ် တော်ကိုယ်စားလှယ်လောင်းများ ဇူလိုင် ၂ ရက်မှ ၁၁ ရက်အတွင်း အမည်စာရင်း တင်ရမည်ဖြစ် ကြောင်း ပြည်ထောင်စု ရွေး ကောက်ပွဲကော်မရှင်က ထုတ် ပြန်ထားသည်။ တိုင်းရင်းသားစည်းလုံးညီ ညွတ်ရေးပါတီသည် ၂၀၁၅ အ ထွေထွေရွေးကောက်ပွဲတွင် ၇၆၃ နေရာ၀င်ရောက်ယှဉ်ပြိုင်ပြီး အ မျိုးသားလွှတ်တော် တစ်နေရာ သာအနိုင်ရရှိခဲ့သည်။ ၂၀၁၇ ကြားဖြတ်ရွေး ကောက်ပွဲ၌ မွန်ပြည်နယ်ချောင်း ဆုံမြို့နယ်၊ စစ်ကိုင်းတိုင်း မုံရွာ မြို့နယ် နှင့်ပဲခူးတိုင်းညောင်လေး ပင်မြို့နယ်တို့တွင် ၀င်ရောက် ယှဉ်ပြိုင်ပြီး အနိုင်ရရှိခြင်းမရှိပေ။,politic,3
နှစ်(၁၀၀)နီးပါး သက် တမ်းရှိသည့် ဗိုလ်ချုပ်ပြတိုက်ကို ယခုနှစ် အာဇာနည်နေ့တွင် အ ပေါ်ထပ်သို့ တက်ရောက်ခွင့်တား မြစ်မည်ဟု အမျိုးသားပြတိုက် (ရန်ကုန်) လက်ထောက်ညွှန်ကြား ရေးမှူး ဦးခင်မောင်စိုးက ပြော ကြားသည်။ မြန်မာနိုင်ငံ အင်ဂျင်နီယာ အသင်း၏စစ်ဆေးတွေ့ရှိချက်အ ရ အဆောက်အအုံ၏ကြံ့ခိုင်မှု အားနည်းနေခြင်းကြောင့် အပေါ် ထပ်သို့ တက်ရောက်ခွင့်တားမြစ် ထားခြင်းဖြစ်ကြောင်း ၎င်းက ပြောကြားသည်။ ‘‘နဂိုဆောက်တုန်းကပြတိုက် လုပ်ဖို့ ဆောက်တဲ့အဆောက်အ အုံ မဟုတ်ဘူးလေ။ မိသားစုနေဖို့ပဲ ဆောက်တဲ့အဆောက်အအုံဆို တော့ အဲဒီလောက်အလေးချိန် တွေ ခံနိုင်ရည်မရှိမှာစိုးလို့ ဒီနှစ်ကတော့ ပညာရှင်တွေရဲ့ ဆုံးဖြတ်ချက်အရ၊ ကြံ့ခိုင်မှုအရ မတက်ဘဲနေတာကောင်းပါတယ် ဆိုပြီး ဆုံးဖြတ်ခဲ့တာပါ’’ဟု ဦးခင်မောင်စိုးက ပြောသည်။ သို့သော် ပထမထပ်ရှိ ပြခန်း များခင်းကျင်းထားရှိမှုကို LED ဘုတ်ဖြင့် ခြံဝင်းအတွင်း ပြသရန် စီစဉ်ထားသည်။ ဇူလိုင် ၁၉ မှ ၂၁ ရက်အ တွင်း ဗိုလ်ချုပ်ပြတိုက်၏မြေညီ ထပ်ကိုသာ ကြည့်ရှုခွင့်ရမည်ဖြစ် သော်လည်း ကျန်ရက်များတွင် ပုံမှန်အတိုင်း ကြည့်ရှုနိုင်သည်။ ဗိုလ်ချုပ်ပြတိုက်၏လျှောက် လမ်းအတက်တွင် ဗိုလ်ချုပ် အောင်ဆန်း၏ မိန့်ခွန်းနှင့် ဓာတ်ပုံ များ ပြသထားမည်ဖြစ်ကာ ပြပွဲရက်များတွင် နံနက် ၆ နာရီမှ ညနေ၆ နာရီအထိ အခမဲ့ပြသမည်ဖြစ် သည်။ ယမန်နှစ် အာဇာနည်နေ့ တစ်ရက် ဗိုလ်ချုပ်ပြတိုက်သို့ လာရောက်ကြည့်ရှုသူ သုံးသောင်းနှစ်ထောင်ကျော်ရှိသည်။,politic,3
ပြည်ထောင်စု ငြိမ်း ချမ်းရေးညီလာခံ -၂၁ရာစုပင်လုံ တတိယအစည်းအေ၀းသို့ NCA လက်မှတ်မထိုးရသေးသည့် တိုင်း ရင်းသားလက်နက်ကိုင်ရှစ်ဖွဲ့ကို ဖိတ်ကြားရာ ရှစ်ဖွဲ့စလုံးတက် ရောက်မည်ဖြစ်ကြောင်း နှစ်ဖက် ကိုယ်စားလှယ်များကပြောသည်။ ၂၁ ရာစုပင်လုံအစည်းအ ေ၀းတက်ရောက်ရန် ဖိတ်ကြား ထားသည့် အဖွဲ့ရှစ်ဖွဲ့မှာ ‘၀’ (UWSA)၊ ကချင် (KIA)၊ မိုင်း လား (NDAA)၊ ရှမ်း (SSPP)၊ တအာင်းအဖွဲ့ (TNLA)၊ ကိုးကန့် အဖွဲ့(MNDAA)၊ ရခိုင်အဖွဲ့(AA) မြောက်ပိုင်းလက်နက်ကိုင် ခုနစ် ဖွဲ့နှင့် ကရင်နီအမျိုးသားတိုးတက် ရေးပါတီ (KNPP) တို့ဖြစ်သည်။ ‘‘မြောက်ပိုင်းကရှိနေတဲ့အ ဖွဲ့ ခုနစ်ဖွဲ့ကိုလည်း တစ်ဖွဲ့ချင်း စီဖိတ်ထားတယ်။ KNPP က တော့ သူတို့တက်မယ်လို့ မနေ့ ကအကြောင်းပြန်တယ်’’ သမ္မတ ရုံးပြောရေးဆိုခွင့်ရှိသူ ဦးဇော်ဌေး ကပြောသည်။ မြောက်ပိုင်းလက်နက်ကိုင် ခုနစ်ဖွဲ့အား ဖိတ်ကြားခြင်းကို တရုတ်သံရုံးမှ တစ်ဆင့်ဆောင် ရွက်ခြင်း ဖြစ်သည်။ ‘‘မြောက်ပိုင်း ခုနစ်ဖွဲ့ကိစ္စအကြမ်းဖျင်း သိရတာ ကတော့ မြောက်ပိုင်းခုနစ်ဖွဲ့တက် ပါမယ်’’ ဟု ၎င်းကဆိုသည်။ TNLA သတင်းနှင့် ပြန်ကြား ရေးဌာနတာ၀န်ခံ ဗိုလ်မှူးမိုင်း အိုက်ကျော်က ၂၁ ရာစုပင်လုံသို့ တက်ရောက်ရန်ဖိတ်ကြားစာကို ဇူလိုင် ၃ရက်တွင် ရရှိကြောင်း ပြောသည်။ ‘‘တက်တော့တက်မယ်။ အ သေးစိတ်တော့ဆွေးနွေးနေတုန်း။ ဘယ်သူတက်မလဲ၊ဘာတွေဆွေး နွေးမလဲဆိုတာ ညှိနှိုင်းနေတုန်း’’ ဟု ဗိုလ်မှူးမိုင်းအိုက်ကျော်က ပြောသည်။ ၂၁ ရာစုပင်လုံတက်ရောက် ရေးကိစ္စကို မြောက်ပိုင်းလက် နက်ကိုင်ခုနစ်ဖွဲ့ ပါ၀င်ဖွဲ့စည်း ထားသည့် ပြည်ထောင်စု ငြိမ်း ချမ်းရေး ဆွေးနွေးညှိနှိုင်းရေး ကော်မတီ (FPNCC) အတွင်း ညှိ နှိုင်းရမည်ဖြစ်ကြောင်း ၎င်းကဆို သည်။UWSA လားရှိုးဆက်ဆံရေး ရုံး ဒုတိယတာ၀န်ခံ ဦးညီရန်းက လည်း ခုနစ်ဖွဲ့စလုံးဖိတ်ကြားပါ ကတက်ရောက်မည်ဟု ပြော ကြားထားသည်။ NCA လက်မှတ်ထိုးနိုင်ရေး အစိုးရနှင့် ညှိနှိုင်းနေဆဲ ဖြစ်သည့် KNPP အနေဖြင့် ၂၁ ရာစုပင်လုံ အစည်းအေ၀း တက်ရောက်ရန် ဆုံးဖြတ်ထားကြောင်း KNPP အထွေထွေအတွင်းရေးမှူး ရွှေမျိုး သန့်က ဇူလိုင် ၄ ရက်တွင်ပြော သည်။ KNPPအနေဖြင့် ၂၀၁၇ မေလက ကျင်းပသည့် ၂၁ ရာစုပင်လုံ ဒုတိယအစည်းအေ၀းသို့ မတက်ရောက်ခဲ့ပေ။ ‘‘ကျွန်တော်တို့ကြားတာက တော့ ဆွေးနွေးခွင့်ပေးမယ်လို့ ပြောတယ်။ ကဏ္႑အလိုက်အ စည်းအေ၀းခန်းတွေထဲမှာ ကျွန် တော်တို့ဆွေးနွေးခွင့်ရှိတယ်လို့ ပြောတယ်’’ ဟု ရွှေမျိုးသန့်ကပြော ကြားသည်။ NCA မထိုးရသေးသည့် နာဂလက်နက်ကိုင်အဖွဲ့ (NSCN - K) နှင့် ရခိုင်ပြည်အမျိုးသား ကောင်စီ (ANC) ကိုမူ ဖိတ်ကြား ခြင်းမပြုကြောင်း ဦးဇော်ဌေးက ပြောသည်။ နာဂအဖွဲ့အနေဖြင့် လေ့လာသူအဖြစ် တက်ရောက် လိုပါက တက်ရောက်နိုင်ကြောင်း ၎င်းက ဆိုသည်။ ဇူလိုင် ၁၁ ရက်ကစတင်၍ နေပြည်တော်၌ကျင်းပမည့် ၂၁ ရာစုပင်လုံ တတိယအစည်းအ ေ၀းသို့ NCA လက်မှတ်ထိုး တိုင်း ရင်းသားလက်နက်ကိုင် ၁၀ ဖွဲ့၊ NCA မထိုးရသေးသည့် တိုင်းရင်း သားအဖွဲ့ရှစ်ဖွဲ့ စုစုပေါင်း ၁၈ ဖွဲ့ တက်ရောက်မည်ဖြစ်သည်။,politic,3
ပြည်ထောင်စုငြိမ်းချမ်း ရေးညီလာခံ - ၂၁ ရာစုပင်လုံတွင် နိုင်ငံရေးကဏ္႑မှ သဘောတူညီ ချက်များ ချမှတ်နိုင်ရေးညှိနှိုင်း သော်လည်း အငြင်းပွားမှုအချို့ရှိ ၍ အခြားကဏ္႑များထက်နိုင်ငံရေး ကဏ္႑သည် သဘောတူညီချက် နည်းပါးမည်ဟု သမ္မတရုံး ပြော ရေးဆိုခွင့်ရှိသူ ဦးဇော်ဌေးကပြော ကြားသည်။ အစိုးရ၊ လွှတ်တော်၊ တပ်မ တော်အစုအဖွဲ့၊ နိုင်ငံရေးပါတီ အစုအဖွဲ့နှင့် တိုင်းရင်းသားလက် နက်ကိုင်အစုအဖွဲ့ကိုယ်စားလှယ် များပါ၀င်သောပြည်ထောင်စုငြိမ်း ချမ်းရေးဆွေးနွေးမှုပူးတွဲကော်မ တီ (UDPJC) လုပ်ငန်းကော်မတီ များသည် နိုင်ငံရေး၊ စီးပွားရေး၊ လုံခြုံရေး၊ လူမှုရေး၊ မြေယာနှင့် သဘာ၀ပတ်၀န်းကျင်ဆိုင်ရာ မူ ဝါဒများမှ သဘောတူညီချက်ရရှိ ရေးညှိနှိုင်းနေသည်။ မူလက နိုင်ငံရေးကဏ္႑နှင့် ပတ်သက်ပြီး တိုင်းရင်းသားလူ နည်းစုအခွင့်အရေး၊ ဒီမိုကရေစီ လူ့အခွင့်အရေးနှင့် ကျား၊မ တန်းတူရေးတို့ ဆွေးနွေးရန် လျာထား သော်လည်း လူနည်းစုအခွင့် အရေးကိစ္စနှင့်ပတ်သက်၍ သ ဘောတူညီချက်မရဟု ဦးဇော်ဌေးကဆိုသည်။ ‘‘တိုင်းရင်းသားလူနည်းစုနဲ့ တခြားလူနည်းစု၊ ဒီအပေါ်မှာ အဓိပ္ပာယ် ဖွင့်တဲ့အခါမှာလည်း နိုင်ငံရေးကဏ္႑မှာ တော်တော် လေးအပြင်းအထန်ပြောရတယ်။ ပြောရတဲ့အတွက် အခုညီလာခံ မှာလည်း ဒါကိုမဆွေးနွေးသေး ဘူး’’ ဟု ၎င်းကပြောသည်။ ဖက်ဒရယ်ဆိုင်ရာ အခြေခံ မူများမပြီးပြတ်သေး၍ ဒီမိုကရေ စီနှင့် ပတ်သက်၍အခြေခံမူများ ဆွေးနွေးရန် မူလကတည်းက ဦးတည်ထားခြင်းမရှိဟု ဦးဇော် ဌေးက ရှင်းပြသည်။ နိုင်ငံရေးကဏ္႑မှရရှိမည့် သ ဘောတူညီချက်လျော့နည်းမယ့် အခြေအနေရှိ၍ စီးပွားရေးနှင့် လူ မှုရေးအပါအ၀င် အခြားကဏ္႑ များမှ သဘောတူညီချက်များပိုမို ရရှိအောင် ကြိုးပမ်းမည်ဟု ဦး ဇော်ဌေးက ပြောသည်။ စီးပွားရေးကဏ္႑ လုပ်ငန်း ကော်မတီအဖွဲ့၀င် ဦးလှမောင်ရွှေ က လာမည့် ညီလာခံတွင်စီးပွား ရေးကဏ္႑မှ တင်သွင်းမည့်အချက် ၁၅ ချက်ခန့်ရှိနိုင်ကြောင်း၊ စီးပွားရေးကဏ္႑မှ သဘောတူညီချက် များရရှိပြီး ပြည်ထောင်စုသဘော တူစာချုပ်အစိတ်အပိုင်း (၂)အဖြစ်သတ်မှတ်နိုင်မည့်အခြေအနေ နှင့်ပတ်သက်၍ ပြောသည်။ ၂၁ ရာစုပင်လုံ ဒုတိယအ စည်းအေ၀းကို ၂၀၁၇ မေလက ကျင်းပရာ နိုင်ငံရေး၊ စီးပွားရေး၊ လူမှုရေး၊ မြေယာနှင့် သဘာ၀ ပတ်၀န်းကျင်ဆိုင်ရာမူဝါဒများ စ သည့် ကဏ္႑လေးရပ်မှ သဘော တူညီချက် ၃၇ ချက်ရရှိပြီး ပြည် ထောင်စုသဘောတူစာချုပ်အ စိတ်အပိုင်း (၁) အဖြစ်သတ်မှတ် ခဲ့သည်။ လုံခြုံရေးကဏ္႑နှင့် ပတ် သက်ပြီး ယခင်အစည်းအေ၀းတွင် သဘောတူညီချက်မချနိုင်သကဲ့ သို့ ယခုအစည်းအေ၀း၌လည်း ချမှတ်နိုင်မည့်အခြေအနေမရှိ ကြောင်း UPDJC ကိုယ်စားလှယ် များကပြောသည်။ ၂၁ ရာစုပင်လုံတတိယအ စည်းအေ၀းကို ဇူလိုင် ၁၁ ရက်မှ ၁၆ ရက်အထိနေပြည်တော်၌ ခြောက်ရက်ကြာပြုလုပ်မည်ဖြစ် သည်။,politic,3
ပြည်ထောင်စုငြိမ်းချမ်း ရေးညီလာခံ-၂၁ ရာစုပင်လုံတ တိယအစည်းအေ၀းသို့ ကချင် လက်နက်ကိုင်အဖွဲဲ့ (KIO/KIA) က မြောက်ပိုင်းအဖွဲ့အနေဖြင့်သာ တက်ရောက်ရန် စီစဉ်နေကြောင်း KIO/KIA ပြောရေးဆိုခွင့်ရှိသူ ဗိုလ်မှူးကြီးနော်ဘူက ဆိုသည်။ ‘‘ကျွန်တော် ကြားသ လောက်တော့ KIO အဖွဲ့အစည်း အနေန့ဲ အဲဒီပင်လုံညီလာခံတက် ဖို့ အစီအစဉ်မရှိလောက်ဘူးထင် တယ်။ ဒါပေမဲ့ မြောက်ပိုင်းမဟာ မိတ်အဖွဲ့ပေါ့။ FPNCC အဖွဲ့အ နေနဲ့တော့တက်ဖို့ အစီအစဉ်ရှိ တယ်ဆိုတာ ကျွန်တော်ကြားပါ တယ်’’ ဟု ဗိုလ်မှူးကြီးနော်ဘူက ဇူလိုင် ၇ ရက်တွင် ပြောကြား သည်။ မြောက်ပိုင်းလက်နက်ကိုင် ခုနစ်ဖွဲ့၏ ပြည်ထောင်စုငြိမ်းချမ်း ရေးဆွေးနွေးညှိနှိုင်းရေးကော်မတီ (FPNCC) အဖွဲ့၀င်အနေဖြင့် တက်ရောက်ရာတွင် FPNCC ၌ တာ၀န်ယူထားသည့် KIA ဗိုလ်မှူး ကြီး ဆင်ဝါးပါ၀င်နိုင်ဖွယ်ရှိသည် ဟု ၎င်းကပြောသည်။ ညီလာခံတက်ရောက်မည့် အဖွဲ့တွင် KIO ဥက္ကဋ္ဌဗိုလ်ချုပ် ကြီးအင်ဘန်လပါ၀င်ခြင်းရှိ၊ မရှိ မသိရသေးကြောင်း ၎င်းကဆို သည်။ ဗိုလ်ချုပ်ကြီးအင်ဘန်လ သည် ကချင်အဖွဲ့(KIO/KIA)၊ ‘၀’အဖွဲ့ (UWSA)၊ မိုင်းလားအဖွဲ့ (NDAA)၊ရှမ်းအဖွဲ့ (SSPP)၊ တအာင်းအဖွဲ့ (TNLA)၊ ကိုးကန့်အဖွဲ့ (MNDAA)နှင့်ရခိုင်အဖွဲ့ (AA) ခေါင်းဆောင်များဖြင့် ဖွဲ့ စည်းထားသည့် FPNCC ဥက္ကဋ္ဌ (၂)အဖြစ် တာ၀န်ယူထားသည်။ FPNCC ဥက္ကဋ္ဌ(၁)သည် UWSA ဥက္ကဋ္ဌဦးပေါက်ယူချန်းဖြစ်သည်။ အစိုးရကိုယ်စားလှယ် ဦး ဇော်ဌေးကမူ KIO/KIA အပါအ ၀င် တစ်နိုင်ငံလုံးပစ်ခတ်တိုက် ခိုက်မှုရပ်စဲရေးသဘောတူစာချုပ် (NCA) မထိုးရသေးသည့် တိုင်း ရင်းသားလက်နက်ကိုင်အဖွဲ့ရှစ် ဖွဲ့ကို တစ်ဖွဲ့ချင်းအနေဖြင့်ဖိတ် ကြားထားကြောင်း ပြောဆိုထား သည်။ NCA မရေးထိုးရသေးသည့် TNLA သတင်းနှင့် ပြန်ကြားရေး ဌာန တာ၀န်ခံ မိုင်းအိုက်ကျော်က ၎င်းတို့အဖွဲ့အနေဖြင့် ၂၁ ရာစု ပင်လုံသို့ တက်ရောက်မည်ဖြစ်ပြီး ကိုယ်စားလှယ် မရွေးရသေး ကြောင်းပြောသည်။ ‘‘တစ်ဖွဲ့ချင်းပဲ ဖိတ်တော့ တစ်ဖွဲ့ချင်းပဲ သွားမှာပေါ့’’ ဟု မိုင်းအိုက်ကျော်က ဇူလိုင် ၇ ရက် တွင်ပြောသည်။ မြစ်ကြီးနားမြို့ အခြေစိုက် ငြိမ်းချမ်းရေးဆွေးနွေးရေးအကျိုး ဆောင်အဖွဲ့ (PCG)မှ ဦးဆန် အောင်ကမူ KIA အနေဖြင့်တရား ၀င်ဆွေးနွေးရန် ၂၁ ရာစုပင်လုံသို့ သွားရောက်ခြင်းမဟုတ်၍ မည် သည့်ပုံစံဖြင့်တက်တက် မထူး ခြားဟု ပြောသည်။ PCG သည် အစိုးရနှင့် KIA အကြားငြိမ်းချမ်း ရေးဆွေးနွေးစဉ်က ကြား၀င်ညှိ နှိုင်းပေးသည့်အဖွဲ့အစည်းဖြစ် သည်။ ‘‘အခုက အဖြည့်ခံသဘော မျိုးနဲ့လာတဲ့သဘောမျိုး၊ အဲဒီလိုပဲ မြင်တယ်။ တရား၀င်ဆွေးနွေးပွဲ လာတာမဟုတ်ဘဲ သူများဆွေး နွေးတာကို နားထောင်ဖို့လာတာ သက်သက်ဆိုရင်တော့ ဘယ်လိုပဲ လာလာ သိပ်တော့မထူးခြားဘူး လို့မြင်တယ်’’ ဟု ဦးဆန်အောင်က ဆိုသည်။ KIA အပါအ၀င် မြောက်ပိုင်း လက်နက်ကိုင်အဖွဲ့များ ၂၁ ရာစု ပင်လုံတက်ရောက်ရန် တရုတ်နိုင် ငံက တိုက်တွန်းထားသည်။ တ ရုတ်နိုင်ငံ၏ ညှိနှိုင်းပေးမှုဖြင့် ၂၀၁၇ မေလက ကျင်းပခဲ့သည့် ၂၁ ရာစုပင်လုံဒုတိယအစည်းအ ေ၀းသို့ ဗိုလ်ချုပ်ကြီးအင်ဘန်လ အပါအ၀င် FPNCC အဖွဲ့၀င်များ တက်ရောက်ခဲ့သည်။ ထိုစဉ်က မြောက်ပိုင်းလက် နက်ကိုင်အဖွဲ့များသည် နိုင်ငံ တော်၏အတိုင်ပင်ခံပုဂ္ဂိုလ် ဒေါ် အောင်ဆန်းစုကြည်နှင့် တွေ့ဆုံ ဆွေးနွေးခဲ့သည်။ တပ်မတော်နှင့် KIA သည် ၂၀၁၁ ဇွန်လကစ၍ တိုက်ပွဲများ တစ်ကျော့ပြန်ဖြစ်ပွားခဲ့ရာ ခုနစ် နှစ်ကြာသည်အထိ ပြေလည်မှု မရသေးပေ။ ယခုနှစ်မေလကုန် ကစ၍ ကချင်ဒေသအခြေအနေ မတည်ငြိမ်သော်လည်း လက်ရှိ တွင် ဖားကန့်နယ်မြေ၌ တပ်မ တော်က အင်အားတိုး၍ဖြည့်တင်း နေသည်ဟု သတင်းရရှိကြောင်း KIA ပြောရေးဆိုခွင့်ရှိသူ ဗိုလ်မှူး ကြီးနော်ဘူက ပြောသည်။,politic,3
အမျိုးသားဒီမိုကရေစီ အဖွဲ့ချုပ်သည် ၂၀၁၅ ရွေး ကောက်ပွဲ အနိုင်ရပြီးနောက် တိုင်းရင်းသားပါတီများအပါအ ၀င် အင်အားနည်းပါတီများကို အ သိအမှတ်ပြု၍ လေးလေးစားစား ထိတွေ့ဆက်ဆံခြင်းမရှိကြောင်း ဖက်ဒရယ်ပြည်ထောင်စုပါတီ ဥက္ကဋ္ဌဦးစောသန်းမြင့်က ေ၀ဖန် ပြောကြားသည်။ တာမွေမြို့နယ်ရှိ နိုင်ငံရေး အကျဉ်းသားဟောင်းများအဖွဲ့ရုံး ၌ ‘နိုင်ငံရေးပါတီများအားကောင်း မောင်းသန်ဖြစ်ပြီလား’ ခေါင်းစဉ် ဖြင့် ယမန်နေ့ကပြုလုပ်သည့် ဒီဘိတ်ဆွေးနွေးပွဲတွင် ၎င်းက အထက်ပါအတိုင်း ပြောကြား သည်။ ‘‘လာမယ့် ၂၀၂၀ မှာမည် သည့်ပါတီအနိုင်ရရ ကျွန်တော် တို့တိုင်းရင်းသားအရေးကိုလည်း ငဲ့ကွက်ပေးပါ။ နိုင်ငံရေးပါတီအ ငယ်လေးတွေကိုလည်း လှည့် ကြည့်ပေးပါ’’ ဟု ၎င်းကပြော သည်။ လက်ရှိတွင် အင်အားကြီး ပါတီများ မဲဆွယ်စည်းရုံးရာ တွင် တိုင်းရင်းသားအရေး ထည့် သွင်းပြောဆိုသော်လည်း လက် တွေ့ဆောင်ရွက်ပေးမှုမရှိဟု ဦး စောသန်းမြင့်က ပြောသည်။ သို့သော် အမျိုးသားဒီမိုက ရေစီအဖွဲ့ချုပ် အရန်ဗဟိုကော်မ တီ၀င်နှင့် ရန်ကုန်တိုင်းဒုတိယ ဥက္ကဋ္ဌဒေါက်တာစိုး၀င်းဦးကမူ ဒီချုပ်သည် ပြည်ထောင်စုပါတီ အဖြစ်ခံယူထားပြီး တိုင်းရင်းသား အရေးနှင့်ပတ်သက်၍ မူဝါဒများ ချမှတ်ဆောင်ရွက်နေကြောင်း တုံ့ပြန်သည်။ ‘‘တိုင်းရင်းသားတွေ အား လုံးနဲ့ ရိုးသားပွင့်လင်းစွာလက်တွဲ ဆောင်ရွက်သွားမယ်ဆိုတာရယ်၊ တိုင်းရင်းသားတွေအားလုံးရဲဲ့ ကိုယ်ပိုင်ပြဋ္ဌာန်းခွင့်၊ ကိုယ်ပိုင် အုပ်ချုပ်ခွင့်တွေပါ၀င်တဲ့ ဖက်ဒ ရယ်ပြည်ထောင်စုမဖြစ်မနေပေါ် ပေါက်ဖို့ ကြိုးစားမယ်ဆိုတာရှိပြီး သားပါ။ အဲဒါတွေပေါ်လွင်လာ မယ့်အချိန်မှာ တစ်ယောက်ကို တစ်ယောက် သံသယဖြစ်စရာ၊ စိတ်၀မ်းကွဲစရာတွေ ပျောက် ကွယ်သွားမယ်လု့ိ ယုံကြည်ပါ တယ်’’ ဟု ဒေါက်တာစိုး၀င်းဦးက ဆိုသည်။ အဆိုပါဒီဘိတ်ဆွေးနွေးပွဲ ကို နိုင်ငံရေးအကျဉ်းသားဟောင်း များအဖွဲ့က ဦးဆောင်ကျင်းပခြင်း ဖြစ်ပြီး ဦးစောသန်းမြင့်၊ ဒေါက် တာစိုး၀င်းဦး၊ လူ့ဘောင်သစ်ဒီမို ကရက်တစ်ပါတီဥက္ကဋ္ဌဦးအောင် မိုးဇော်နှင့် နိုင်ငံရေးဆောင်းပါးရှင် ကိုသီဟသွေးတို့ပါ၀င်ဆွေးနွေး ခဲ့သည်။ နိုင်ငံရေးပါတီများ အား ကောင်းစေရန်နှင့်ပိုမိုလွတ်လပ် စွာရပ်တည်နိုင်ရန် ပြည်ထောင်စု ရွေးကောက်ပွဲကော်မရှင်ကို လွတ်လပ်သည့်အဖွဲ့အစည်းတစ် ခုအဖြစ် ဖွဲ့စည်းနိုင်ရန်လိုအပ်ပြီး လက်ရှိပြည်ထောင်စုရွေးကောက် ပွဲကော်မရှင်ဥပဒေနှင့်နိုင်ငံရေး ပါတီများမှတ်ပုံတင်ခြင်းဆိုင်ရာ ဥပဒေများကို ဒီချုပ်အစိုးရနှင့် လွှတ်တော်တို့က ပြင်ဆင်ပေး သင့်ကြောင်း ဆွေးနွေးပွဲတွင်ပါ ၀င်သူများက ပြောသည်။ ‘‘နိုင်ငံရေးပါတီတွေအနေနဲ့ ကော်မရှင်နဲ့အငြင်းပွားတယ်။ သို့ မဟုတ် ဥပဒေကြောင်းအရပဲဖြစ် ဖြစ် တစ်ခုခုဖြစ်တယ်ဆိုရင် ကျွန် တော်တို့က အရပ်ဘက်တရားရုံး ကိုသွားလို့မရဘူး။ ကော်မရှင် ပြောတာက နောက်ဆုံးဆုံးဖြတ် ချက်ပဲ။ အဲဒါကပြဿနာရှိတယ်။ ကျွန်တော်တို့ယူဆတာက အမျိုး သားဒီမိုကရေစီအဖွဲ့ချုပ်အာဏာ ရလာပြီးတဲ့အခါမှာ ဒီလိုကိစ္စမျိုး တွေကတော့ ပြင်နိုင်၊ ဆင်နိုင်တဲ့ အနေအထားရှိတယ်လို့ ထင်ပါ တယ်’’ ဟု ဦးအောင်မိုးဇော်က ပြောသည်။ လက်ရှိ အာဏာရပါတီ ဒီ ချုပ်အနေဖြင့် တိုင်းရင်းသားနိုင်ငံ ရေးပါတီများအပါအ၀င် မဟာ မိတ်ဒီမိုကရက်တစ်နိုင်ငံရေးပါတီ များနှင့်ပိုမိုထိတွေ့ဆက်ဆံ၍ ၎င်း တို့၏ သဘောထားအမြင်များကို နားထောင်ကာ ဒီမိုကရက်တစ်ပါ တီများအကြား ညီညွတ်ရေးအ ခိုင်အမာတည်ဆောက်ထားသင့် ကြောင်း နိုင်ငံရေးဆောင်းပါးရှင် ကိုသီဟသွေးက ပြောသည်။ ‘‘မဟုတ်ရင် အဲဒါက အင် အားစုတစ်ခုဖြစ်လာပြီး အားပြိုင် လာရင် ၂၀၂၀ မှာမလိုအပ်ဘဲ အားကုန်တယ်။ ဒီမိုကရက်တစ် အင်အားစုအချင်းချင်းအားပြိုင်ရ မယ်ဆိုရင် နှစ်ဖက်စလုံးအား ယုတ်ပြီး ကျဆုံးသွားနိုင်တယ်’’ ဟု ၎င်းကပြောသည်။,politic,3
ရှမ်းပြည်နယ်အ စိုးရအဖွဲ့မှ တိုင်းရင်းသားလူမျိုး ရေးရာ၀န်ကြီးသုံးဦး၏ ပြည်ပခရီး စဉ်သွားရောက်ရန် စီစဉ်ထားမှုကို နိုင်ငံတော်သမ္မတရုံး ညွှန်ကြား ချက်နှင့်ကိုက်ညီမှုမရှိ၍ ခွင့်မပြု ကြောင်း ယင်းပြည်နယ်အစိုးရအ ဖွဲ့အတွင်းရေးမှူးဦးစိုးစိုးဇော်က ပြောသည်။ အာခါတိုင်းရင်းသားလူမျိုး ရေးရာ၀န်ကြီး ဦးအာဗေလနှင့်အ ဖွဲ့၀င်သုံးဦးတု့ိကို ဘေးကင်းစိတ် ချရသော အစားအသောက်နှင့် ပတ်သက်၍ ဇွန်လ ၃ ရက်မှ၈ရက်အထိ အင်ဒိုနီးရှားနိုင်ငံသို့ လေ့ လာရေးခရီးစဉ် သွားရောက်ရန် တင်ပြခြင်းအပေါ်ခွင့်မပြုကြောင်း ရုံးတွင်းပေးစာနှင့် ပတ်သက်၍ 7Day Daily သတင်းစာ၏မေးမြန်း မှုကို ဦးစိုးစိုးဇော်က ယင်းသို့ အတည်ပြုဖြေကြားသည်။ ‘‘အဲဒီအပေါ်မှာ ဘာညာကိစ္စ ကြောင့်ဆိုတာ ကျွန်တော်တို့ အစိုးရက ဘာမှပြောစရာမရှိပါ ဘူး။ ကျွန်တော်တို့က ညွှန်ကြား ချက်အတိုင်းဆောင်ရွက်ခဲ့တာ ပါ။ ဒါတွေက ဥပဒေအတိုင်းပဲ။ ကိုက်ညီမှုရှိရင် သွားရတယ်။ ကိုက်ညီမှုမရှိရင် မသွားရဘူး။ ဒါမျိုးရှိပါတယ်’’ ဟု အထက်ပါ ရှမ်းပြည်နယ်အစိုးရအဖွဲ့အတွင်း ရေးမှူးက ရှင်းပြသည်။ မြန်မာနိုင်ငံရေးသင်တန်း ကျောင်း၏ စီစဉ်မှုဖြင့် ရှမ်းပြည် နယ်အစိုးရအဖွဲ့မှ အာခါတိုင်းရင်း သားလူမျိုးရေးရာ၀န်ကြီး၊ လား ဟူတိုင်းရင်းသားလူမျိုးရေးရာ၀န် ကြီး၊ လီဆူတိုင်းရင်းသားလူမျိုး ရေးရာ၀န်ကြီးနှင့် ပြည်နယ်လွှတ် တော်ကိုယ်စားလှယ်ခုနစ်ဦးပါ၀င် သည့်အဖွဲ့ အင်ဒိုနီးရှားသို့ လေ့ လာရေးခရီးစဉ်သွားရောက်ရန် လွန်ခဲ့သည့်နှစ်လခန့်က စတင် စီစဉ်ခ့ဲကြောင်းနှင့် ခရီးစဉ်တစ် ရက်အလိုမှ သမ္မတရုံးညွှန်ကြား ချက်ဖြင့် သွားခွင့်မပြုသည်ကို သိ ရကြောင်း ၀န်ကြီးဦးအာဗေလက ရှင်းပြသည်။ ‘‘ကိုယ်တို့အနေနဲ့ ဘာမှ ပြောစရာမရှိပါဘူး။ ဒါပေမဲ့ သမ္မ တရုံးကနေ ခွင့်မပြုဘူးဆိုတော့ ကိုယ်တို့က အစိုးရအဖွဲ့၀င်တွေ လေ။ အဲဒါကြောင့် ဒီနေရာမှာ ဘာမှပြောဖို့မရှိဘူး။တစ်ခုတော့ ရှိတယ်။ ညွှန်ကြားချက်နဲ့ မကိုက် ညီဘူးဆိုတာ ဘာညွှန်ကြားချက် နဲ့ မကိုက်ညီဘူးဆိုတာ အဲဒါကို ကိုယ်တို့မသိဘူး’’ ဟု ဦးအာဗေလ က ပြောသည်။ ၎င်းတို့သည် နိုင်ငံ့၀န်ထမ်း ဖြစ်၍ နိုင်ငံတော်သမ္မတနှင့်၀န် ကြီးချုပ်၏ ညွှန်ကြားချက်အတိုင်း ခွင့်မပြုသည့်ခရီးစဉ်ကိုသွားမည် မဟုတ်သော်လည်း ပြည်ပခရီး စဉ်သွားခွင့်မပြုသည့်အကြောင်း ကြားစာတွင်ပါရှိသည့် သမ္မတ ညွှန်ကြားချက်ဖြင့် ကိုက်ညီမှုမရှိ ပါသဖြင့်ဆိုသည့်အချက်ကို မသိ ရှိကြောင်းနှင့် စိတ်မကောင်းဖြစ် မိကြောင်း အထက်ပါ၀န်ကြီးက ဆက်လက်ပြောသည်။,politic,3
ရခိုင်ပြည်နယ်၏ လူ သားချင်းစာနာထောက်ထားရေး ပြဿနာကို နိုင်ငံတကာအသိုင်း အဝိုင်းအနေဖြင့် ပို၍ ဓမ္မဓိဋ္ဌာန်ကျ သော အမြင်မျိုးဖြင့် ရှုမြင်ရန် မြန်မာအမျိုးသား လုံခြုံရေးအကြံ ပေးပုဂ္ဂိုလ် ဦးသောင်းထွန်းက နိုင်ငံတကာ အသိုင်းအဝိုင်းသို့ တိုက်တွန်းပြီး အမည်ဖော်ထုတ် ပြစ်တင်ခြင်းက လူမျိုးများကြားအ ကြမ်းဖက်မှုများကို ပိုမိုဆိုးရွားလာ စေရုံသာ ဖြစ်စေမည်ဟု ပြော ကြားသည်။ ရခိုင်ပြည်နယ်မြောက်ပိုင်း တွင် ဖြစ်ပွားခဲ့သော ဖြစ်ရပ်များ သည် လူသားချင်းစာနာထောက် ထားရေး ပြဿနာတစ်ခုဖြစ်သည် ကို မြန်မာက မငြင်းကြောင်း၊ သို့ သော် ယင်းမှာ တစ်ခုထက်ပိုသော လူ့အသိုင်းအဝိုင်းကို ထိခိုက်စေ သည့် ပြဿနာဖြစ်ကြောင်း ဦး သောင်းထွန်းက ပြောသည်။ ယင်းအခြေအနေသည် Arsa အဖွဲ့၏ မသမာသောဝါဒဖြန့်မှု အစီအစဉ်၏ ရလဒ်ကြောင့် ပိိုဆိုးခဲ့ကြောင်း၊ ရခိုင်ပြည်နယ်ရှိ မွတ် စလင်လူနည်းစု ထိခိုက်ခံစားခဲ့ ရသည်မှာ မေးစရာမလိုကြောင်း၊ သို့သော် ဗုဒ္ဓဘာသာဝင်များလည်း ထိခိုက်ခံစားခဲ့ရကြောင်း ၎င်းက ပြောသည်။ ဦးသောင်းထွန်းက စင်ကာပူ နိုင်ငံတွင် ပြုလုပ်သော ဒေသဆိုင် ရာလုံခြုံရေး ညီလာခံ၌ အထက် ပါကဲ့သို့ ပြောကြားခဲ့သည်။ ဘင်္ဂလားဒေ့ရှ်သို့ ထွက်ပြေး သော ဘင်္ဂါလီများအနေဖြင့် ၎င်း တို့သဘောအလျောက် မြန်မာ နိုင်ငံသို့ ပြန်လာမည်ဆိုပါကဒုက္ခ သည်ခုနစ်သိန်းလုံးကို ပြန်လက် ခံရန် ဆန္ဒရှိသည်ဟု ဦးသောင်း ထွန်းက ဇွန်လ ၂ ရက်တွင် ပြော သည်။ မြန်မာနှင့် ဘင်္ဂလားဒေ့ရှ်တို့ သည် ဒုက္ခသည်များကို ၎င်းတို့သ ဘောဖြင့် ပြန်လည်ပို့ဆောင်ရေး ၂ နှစ်အတွင်း အပြီးဆောင်ရွက်ရန် ဇန်နဝါရီက သဘောတူခဲ့သည်။ ဘင်္ဂလားဒေ့ရှ်မှ ဒုက္ခသည် များ မြန်မာနိုင်ငံသို့ ဘေးအန္တ ရာယ် ကင်းစွာ ပြန်လာခွင့်ရရေး ရည်ရွယ်သော သဘောတူညီမှု တစ်ရပ်ကို ကုလသမဂ္ဂနှင့် မေလ ၃၁ ရက်က လက်မှတ်ရေးထိုးခဲ့ သည်။ တပ်မတော်အနေဖြင့် နိုင်ငံ ကို ကာကွယ်ခွင့်ရှိပြီး ၎င်းတို့တ ရားဥပဒေနှင့် မညီဘဲလုပ်ဆောင် ခဲ့သည်ဟု စုံစမ်းစစ်ဆေးမှုများက ဖော်ပြလျှင် အရေးယူဆောင်ရွက် မည်ဖြစ်ကြောင်း ဦးသောင်းထွန်း က ပြောကြားသည်။ ယင်းလူမျိုးစုများကြား ပဋိပ က္ခအတွက် အဖြေတစ်ခု ရှာဖွေ ရေး ကြိုးပမ်းမှုများကို အကြမ်း ဖက်သမားများက လမ်းချော်သွား စေလိုသည်ဟုလည်း ဦးသောင်း ထွန်းက ပြောသည်။ —Ref:Reuters/Strait Times,politic,3
နေပြည်တော် သပြေကုန်းအဝိုင်းတွင် ဗိုလ်ချုပ် အောင်ဆန်း မြင်းစီးရုပ်တုတည် ဆောက်ရန် သမ္မတဦးဝင်းမြင့် နှုတ်မိန့်ကို ဇွန်လ ၄ ရက်ကရရှိ၍ မကြာမီ စတင်မည်ဖြစ်ကြောင်း ရုပ်တုဖြစ်မြောက်ရေး ကော်မတီ ဥက္ကဋ္ဌ ဦးမင်းသူက ပြောသည်။ ‘‘စာနဲ့ တရားဝင်အမိန့်ချဖို့ပဲ ကျန်တော့တာပါ’’ဟု ၎င်းကပြော သည်။ ဗိုလ်ချုပ်ရုပ်တု တည် ဆောက်ရန် ခွင့်ပြုချက်ရပြီးပါက ရုပ်တုပြီးစီးရန် တစ်နှစ်ခန့် ကြာ နိုင်ကြောင်း ၎င်းကခန့်မှန်းသည်။ ဗိုလ်ချုပ်ရုပ်တုမှာ အမြင့်၁၈ပေရှိမည်ဖြစ်ပြီး ကြေးပိဿာချိန် ငါးထောင် (ခုနစ်တန်)ခန့် အသုံး ပြု၍ ကျပ်သိန်းနှစ်ထောင်ခန့် အကုန်အကျခံကာ ထုလုပ်မည်ဖြစ် သည်။ နေပြည်တော်ကောင်စီနယ် မြေ ပျဉ်းမနားတွင် လယ်ဝေးနှင့် တပ်ကုန်း၌ ဗိုလ်ချုပ်အောင်ဆန်း ရုပ်တုရှိသော်လည်း အုပ်ချုပ်ရေး မြို့တော် နေပြည်တော်၏အချက် အချာကျသည့် နေရာဖြစ်သည့် သပြေကုန်းအဝိုင်း၌ ဗိုလ်ချုပ် ရုပ်တုတည်ဆောက်ရန် ဒီချုပ် အစိုးရလက်ထက်တွင် စီစဉ်နေ သည်။ သပြေကုန်း အဝိုင်းသည် နေပြည်တော် လေဆိပ်မှ ဝန်ကြီး ဌာနရုံးများသို့သွားသည့် လမ်းမ ကြီးနှင့် ပျဉ်းမနားမြို့မှ မြို့မဈေး သို့သွားသည့် လမ်းမကြီးနှစ်ခုဆုံ ရာ အဝိုင်းတစ်ခုဖြစ်သည်။ ဗိုလ်ချုပ်အောင်ဆန်း မြင်း စီးရုပ်တုကို ၁၉၆၂ သမိုင်းဝင် ပုဂ္ဂိုလ်များ၏ အထိမ်းအမှတ် မော်ကွန်းဥပဒေနှင့်အညီ တည် ဆောက်ခွင့်ရရန် နေပြည်တော် ကောင်စီဥက္ကဋ္ဌမှတစ်ဆင့် နိုင်ငံ တော်အကြီးအကဲများထံသို့ ဖေ ဖော်ဝါရီ ၅ ရက်က တင်ပြခဲ့သည်။ နိုင်ငံတော်အကြီးအကဲက နေပြည်တော်ကောင်စီသို့လည်း ကောင်း၊ ကောင်စီက ကော်မတီ သို့လည်းကောင်း ခွင့်ပြုမိန့်ပေး လျှင် လုပ်ငန်းစ၍ရပြီဖြစ် ကြောင်း ဦးမင်းသူက ပြောသည်။ နိုင်ငံတော်အကြီးအကဲများ ထံ တင်ပြထားသကဲ့သိ့ု မြေပြင် တိုင်းတာမှုများနှင့် တည်ဆောက် မည့် ပုံစံရေးဆွဲခြင်းများလည်း တစ်ပြိုင်တည်း ဆောင်ရွက်နေပြီး လုပ်ငန်းစတင်ရန် အဆင်သင့် အနေအထားတွင်ရှိကြောင်း ၎င်း ကပြောသည်။ လက်ရှိတွင် သုံးပေမြင့်ရှိ သော ဗိုလ်ချုပ်မြင်းစီးကြေးရုပ်တု ပုံစံငယ်တစ်ခု ပြုလုပ်ပြီး ယခုလ ဒုတိယပတ်အတွင်း သက်ဆိုင်ရာ သို့ တင်ပြနိုင်မည်ဟု ခန့်မှန်းထား ကြောင်း ဗိုလ်ချုပ်ကြေးရုပ်ကို ဒီဇိုင်းဆွဲ ထုလုပ်နေသည့် အမျိုး သားယဉ်ကျေးမှုနှင့် အနုပညာ တက္ကသိုလ်၊ ပန်းပုပညာဌာန အ ငြိမ်းစားပါမောက္ခ ဒေါက်တာ မြင့်စံကဆိုသည်။ တည်ဆောက်ရေးလုပ်ငန်း များကို ယမန်နှစ် ဒီဇင်ဘာက စ တင် ဆောင်ရွက်သော်လည်း သမ္မတ အပြောင်းအလဲကိစ္စရပ် များကြောင့် အနည်းငယ်ကြန့်ကြာ ခဲ့ကြောင်း ၎င်းကရှင်းပြသည်။,politic,3
နိုဝင်ဘာ ၃ ရက်တွင် ကျင်းပမည့် ကြားဖြတ်ရွေး ကောက်ပွဲ၌ ဒီမိုကရက်တစ်ပါတီ (မြန်မာ)က ရန်ကုန်တိုင်းနှင့် မန္တလေးတိုင်းရှိ မဲဆန္ဒနယ်သုံးနေရာ ဝင်ရောက် ယှဉ်ပြိုင်မည်ဖြစ် ကြောင်း ယင်းပါတီဥက္ကဋ္ဌ ဦးသု ဝေက ပြောသည်။ ‘‘ကျွန်တော်တို့ကြားဖြတ် ရွေးကောက်ပွဲဝင်ဖို့တော့ ရှိတယ်။ မန္တလေးတိုင်းနဲ့ ရန်ကုန်တိုင်းက ရွေးကောက်ပွဲဝင်ဖို့ ပါတီဌာနချုပ် ကို အကြောင်းကြားထားတယ်’’ ဟု ၎င်းက ပြောသည်။ ပြည်သူ လက်ခံနိုင်မည့် ကိုယ်စားလှယ် လောင်းများကို ကြားဖြတ်ရွေး ကောက်ပွဲယှဉ်ပြိုင်ရန် ရွေးချယ် မည်ဖြစ်ကြောင်း ဦးသုဝေက ပြောသည်။ ဝါရင့်နိုင်ငံရေးသမား ဦးသု ဝေဦးဆောင်သည့် ဒီမိုကရက်တစ် ပါတီ(မြန်မာ)သည် ၂၀၁၅ အထွေထွေရွေးကောက်ပွဲတွင် ကိုယ်စားလှယ်လောင်း ၅၂ ဦး ဝင်ရောက်ယှဉ်ပြိုင်ရာ တိုင်းဒေသကြီးလွှတ် တော်ကိုယ်စားလှယ်တစ်ဦးသာ အနိုင်ရရှိခဲ့သည်။ ထို့ပြင် ၂၀၁၇ က ကျင်းပ သည့် ကြားဖြတ်ရွေးကောက်ပွဲ တွင် ဒီမိုကရက်တစ်ပါတီ (မြန်မာ)က မဲဆန္ဒနယ်လေးခု၌ ဝင်ရောက် ယှဉ်ပြိုင်သော်လည်း အနိုင်ရရှိခြင်းမရှိပေ။ လာမည့် နိုဝင်ဘာ ၃ ရက်တွင် ကျင်းပမည့် ကြားဖြတ်ရွေးကောက်ပွဲ၌ စုစုပေါင်းလစ် လပ်မဲဆန္ဒနယ် ၁၃ နေရာရှိပြီး ရန်ကုန်တိုင်းတွင် ပြည်သူ့လွှတ် တော်နှင့် တိုင်းဒေသကြီး လွှတ် တော်မဲဆန္ဒနယ် တစ်နေရာစီ၊ မန္တလေးတိုင်းတွင် တိုင်းဒေသကြီး လွှတ်တော်မဲဆန္ဒနယ် နှစ်နေရာ ပါဝင်သည်။ ၂၀၁၅ အထွေထွေရွေး ကောက်ပွဲနောက်ပိုင်းတွင် အဓိက အတိုက်အခံပါတီဖြစ်လာသည့် ပြည်ခိုင်ဖြိုးပါတီက အခြားနိုင်ငံ ရေးပါတီများနှင့် ပူးတွဲထုတ်ပြန် သည့် ထုတ်ပြန်ချက်များ၌ ဒီမို ကရက်တစ်ပါတီ (မြန်မာ)လည်း ပါဝင်သည်။ သို့သော် ကြားဖြတ်ရွေး ကောက်ပွဲတွင် အခြားနိုင်ငံရေး ပါတီများနှင့် ပူးပေါင်းဆောင်ရွက် မှုရှိမည်မဟုတ်ဟု ဦးသုဝေက ပြောသည်။ ‘‘ပူးပေါင်းဆောင်ရွက် မှုက ကြားဖြတ်ရွေးကောက်ပွဲမှာ တော့မရှိဘူး။ အစုအဖွဲ့တွေ ပူး ပေါင်းဆောင်ရွက်မှုကတော့ တ ကယ့်ရွေးကောက်ပွဲကြီးကျတော့ မှပဲ သူ့အတိုင်းအတာနဲ့ သူရှိလာ မှာပေါ့’’ဟု ၎င်းက ဆိုသည်။ ဦးသုဝေသည် ကျောင်းသား ဘဝတွင် ရန်ကုန်တက္ကသိုလ် ဒီမို ကရက်တစ်ကျောင်းသားအဖွဲ့ တွဲဖက်အတွင်းရေးမှူးအဖြစ် တာ ဝန်ယူပြီး ဖဆပလလူငယ်အဖွဲ့ ချုပ်တွင်လည်း အလုပ်အမှု ဆောင်အဖြစ် ပါဝင်ခဲ့သည်။ ၎င်းသည် ၁၉၉၀၊ ၂၀၁၀ နှင့် ၂၀၁၅ အထွေထွေရွေးကောက်ပွဲ သုံး ကြိမ်စလုံး ပါဝင်ယှဉ်ပြိုင်သာ် လည်း တစ်ကြိမ်မျှအနိုင်မရခဲ့ပေ။,politic,3
"အမျိုးသားဒီမိုကရေစီ အဖွဲ့ချုပ်ဒုတိယအကြိမ် နိုင်ငံလုံး ဆိုင်ရာ ညီလာခံတွင် ဆွေးနွေး မည့် အကြောင်းအရာကို ကန့် သတ်မထားဘဲ ညီလာခံကိုယ်စား လှယ်များ တင်သွင်းသည့်အပေါ် မူတည်၍ ဆွေးနွေးမည်ဖြစ် ကြောင်း ပါတီပြောရေးဆိုခွင့်ရှိသူ ဒေါက်တာမျိုးညွန့်က ပြောသည်။ ‘‘သူတို့တင်သွင်းလာတဲ့အ အပေါ် မူတည်ပြီး ဝိုင်းဝန်းဆွေး နွေးလို့ရမှာပါ။ ဘာတွေတင်လာ မယ်ဆိုတာတော့ ကျွန်တော်တို့ မသိနိုင်ဘူး။ ကျွန်တော်တို့က ဘာ တွေ ဆွေးနွေးပါမယ်လို့တော့ ချ မပေးထားပါဘူး’’ဟု ၎င်းက ပြော သည်။ ညီလာခံကို ရန်ကုန်မြို့ရှိ MCC ခန်းမတွင် ယခုလ ၂၃ နှင့် ၂၄ ရက်၌ နှစ်ရက်ကြာ ကျင်းပမည်ဖြစ်ပြီး တစ်နိုင်လုံးမှကိုယ်စား လှယ် ၁,၅၀၀ ခန့် တက်ရောက် မည်ဟု ခန့်မှန်းထားသည်။ ညီလာခံသို့ တက်ရောက် မည့် ကိုယ်စားလှယ်ရွေးချယ်မှုပုံစံ ကို အောက်ခြေက အဆင့်ဆင့်ရွေး ချယ်ပေးသည့် ပုံစံအဖြစ် ပြောင်း လဲထားပြီး လက်ရှိတွင် မြို့နယ်၊ ခရိုင်နှင့် တိုင်းအဆင့် ကိုယ်စား လှယ်ရွေးချယ်ရေး လုပ်ငန်းစဉ် များ ဆောင်ရွက်နေဆဲ ဖြစ် ကြောင်း ဒေါက်တာမျိုးညွန့်က ပြောသည်။ ‘‘လာမယ့် ၁၂ ရက်နေ့ နောက်ဆုံးထားပြီး မြို့နယ်၊ ခရိုင်၊ တိုင်း တွေက ညီလာခံကိုယ်စားလှယ် စာရင်းတွေ ပို့ရပါမယ်။ အဲဒါပြီး တော့မှ ကြိုတင်ပြင်ဆင်စရာရှိ တာတွေ ဆက်ပြီး ပြင်ဆင်မယ်’’ ဟု ၎င်းက ပြောသည်။ ဖွဲ့စည်းပုံ အခြေခံဥပဒေအရ ပါတီတာဝန် ဆောင်ရွက်ခွင့်မရှိသည့် ခေါင်း ဆောင်များမှ လွဲ၍ ပါတီထိပ်ပိုင်း ခေါင်းဆောင်များအားလုံး ညီလာ ခံတက်ရောက်မည်ဟု ဒေါက် တာမျိုးညွန့်က ဆက်လက်ပြော သည်။ ဒီချုပ်သည် ပြီးခဲ့သည့် လအ နည်းငယ်အတွင်းက ပါတီဗဟိုအ လုပ်အမှုဆောင်အဖွဲ့ကို ပြင်ဆင် ဖွဲ့စည်းထားသည်။ သို့သော် လက်ရှိ နိုင်ငံတော်၏အတိုင်ပင်ခံပုဂ္ဂိုလ် ဒေါ်အောင်ဆန်းစုကြည်၏ပါတီ ဥက္ကဋ္ဌနေရာကို အစားထိုးတာဝန် ပေးထားခြင်းမရှိဘဲ သမ္မတ ဦးဝင်း မြင့်နှင့် မန္တလေးတိုင်းဒေသကြီး ဝန်ကြီးချုပ် ဒေါက်တာဇော်မြင့် မောင်ကို ဒုတိယဥက္ကဋ္ဌများအဖြစ် တာဝန်ပေးခဲ့သည်။ ထို့ကြောင့် ယခုကျင်းပမည့် ဒီချုပ်ပါတီ နိုင်ငံလုံးဆိုင်ရာ ညီ လာခံကို ပါတီဒုတိယဥက္ကဋ္ဌ(၂) ဝန်ကြီးချုပ် ဒေါက်တာဇော်မြင့် မောင်က ဦးဆောင်ကျင်းပရမည် ဖြစ်သည်။ ၂၀၁၃ က ကျင်းပ သည့် ဒီချုပ်ပထမအကြိမ် နိုင်ငံ လုံးဆိုင်ရာ ညီလာခံကို ပါတီဥက္ကဋ္ဌဒေါ်အောင်ဆန်းစုကြည်က ဦး ဆောင်ကျင်းပခဲ့သည်။ မြန်မာ့နိုင်ငံရေးလေ့လာသူ အချို့က ဒီချုပ်အနေဖြင့် ပါတီကို ဒီမိုကရေစီနည်းကျ ရွေးချယ်တင် မြှောက်သည့် ပုံစံဖြင့် တည် ဆောက်သင့်ကြောင်း အကြံပြုမှု များရှိသော်လည်း လာမည့်ညီလာ ခံတွင် ပါတီအလုပ်အမှုဆောင်အ ဖွဲ့အဆင့်ဆင့် ပြန်လည်ရွေးချယ် ဖွဲ့စည်းရေး ပါဝင်မည်မဟုတ်ဟု ဒေါက်တာမျိုးညွန့်က ပြောကြား ထားသည်။",politic,3
ကြားဖြတ်ရွေးကောက် ပွဲပြုလုပ်မည့် ရန်ကုန်တိုင်း ဆိပ် ကမ်းမြို့နယ်၌ လူနေရပ်ကွက်မရှိ ဘဲ ဝန်ထမ်းအိမ်ရာများသာရှိ သဖြင့် မဲဆွယ်စည်းရုံးရေး လုပ် ငန်းများ ဆောင်ရွက်ရန် အခက် အခဲရှိကြောင်း ရန်ကုန်တိုင်း အမျိုးသားဒီမိုကရေစီအဖွဲ့ချုပ် ပါတီဒုတိယဥက္ကဋ္ဌ ဒေါက်တာစိုးဝင်းဦး က ပြောသည်။ လစ်လပ်နေသည့် ဆိပ်ကမ်း မြို့နယ် တိုင်းဒေသကြီးလွှတ် တော် မဲဆန္ဒနယ်အမှတ် (၂) တွင် ပြည်ထဲရေးဝန်ကြီးဌာန လက် အောက်ရှိ ရဲတပ်ဖွဲ့မိသားစုလိုင်း ခန်းများနှင့် ပို့ဆောင်ဆက်သွယ် ရေးဝန်ကြီးဌာန လက်အောက်ရှိ ရေကြောင်းအာဏာပိုင်အဖွဲ့ ဝန် ထမ်းလိုင်းခန်းများသာရှိကြောင်း ၎င်းကဆိုသည်။ ‘‘အရပ်သားလုံးဝမရှိဘူး။ အစိုးရဝန်ထမ်းတွေပဲ ဖြစ်တဲ့ အတွက် ကျွန်တော်တို့အတွက် အခက်အခဲရှိပါတယ်’’ ဟု ဒေါက်တာစိုးဝင်းဦးက ပြောကြား သည်။ ထို့အပြင် ဆိပ်ကမ်းမြို့ နယ်သည် ဝန်ထမ်းအိမ်ရာများ သာရှိပြီး အစိုးရပိုင်နယ်မြေဖြစ် သဖြင့် နိုင်ငံရေးပါတီများ ရုံးဖွင့် လှစ်ခြင်း၊ ပါတီအလံစိုက်ထူခြင်း ကို ဥပဒေအရ ခွင့်မပြုကြောင်း ၎င်းကပြောသည်။ သို့သော်လည်း ပြည်ထောင် စုကြံ့ခိုင်ရေးနှင့် ဖွံ့ဖြိုးရေးပါတီ ကမူ ယင်းနေရာတွင် ရုံးဖွင့်လှစ် ထားကြောင်းနှင့် ထိုသို့ မဖြစ်စေ ရန် ပြည်ထောင်စုရွေးကောက်ပွဲ ကော်မရှင်အနေဖြင့် လုပ်ဆောင် ပေးရမည်ဖြစ်ကြောင်း ဒေါက်တာ စိုးဝင်းဦးက ပြောသည်။ ‘‘အားလုံးမျှခြေကစားရရင် ကောင်းတာပေါ့။ အခုက ကျန်တဲ့ ပါတီတွေအတွက် အခွင့်အလမ်း မရှိသလောက်ဖြစ်နေတယ်’’ဟု ၎င်းကဆိုသည်။ ဆိပ်ကမ်းမြို့နယ်တွင် ပါတီ ရုံးဖွင့်လှစ်ထားခြင်းမှာ အစိုးရထံ မှ မြေနေရာငှားရမ်း ဖွင့်လှစ်ခြင်း ဖြစ်ကြောင်း၊ အခြားပါတီများ အနေဖြင့်လည်း မြေငှားကာ ရုံး ဖွင့်ခွင့်ရှိကြောင်း ရန်ကုန်တိုင်း ပြည်ထောင်စုကြံ့ခိုင်ရေးနှင့်ဖွံ့ ဖြိုးရေးပါတီ အတွင်းရေးမှူး ဦးသာဝင်းက ပြောသည်။ ၂၀၁၇ ကြားဖြတ် ရွေး ကောက်ပွဲတွင် အမျိုးသား လွှတ်တော် မဲဆန္ဒနယ်အမှတ် (၆) ဒီချုပ်ပါတီကိုယ်စားပြု ယှဉ် ပြိုင်ခဲ့သည့် လွှတ်တော်ကိုယ်စား လှယ်သည် ဆိပ်ကမ်းမြို့နယ်တွင် ရှုံးနိမ့်ခဲ့သည်။ အမျိုးသားလွှတ် တော် အမှတ် (၆) မဲဆန္ဒနယ်တွင် ဆိပ်ကမ်းမြို့နယ် အပါအဝင် မြို့ နယ်ခုနစ်ခုရှိပြီး အခြားမြို့နယ် များတွင် မဲနိုင်သည့်အတွက်သာ အနိုင်ရရှိခဲ့ကြောင်း ဒေါက်တာ စိုးဝင်းဦးက ပြောပြသည်။ ယင်းကြားဖြတ်ရွေးကောက် ပွဲတွင် ဌာနအရာရှိများက ၎င်းတို့ ပေးစေလိုသည့် ပါတီကိုသာ မဲ ပေးရန် ဝန်ထမ်းများအား ဖိအား ပေးမှုများရှိကြောင်း၊ ဝန်ထမ်းများ ကလည်း အလုပ်ပြုတ်မည်စိုး သဖြင့် တာဝန်ရှိသူများ ပေးခိုင်း သည့်ပါတီကိုသာ မဲပေးရကြောင်း ၎င်းကဆိုသည်။ အမျိုးသားဒီမိုကရေစီအဖွဲ့ ချုပ်ပါတီအနေဖြင့် လာမည့် ကြားဖြတ်ရွေးကောက်ပွဲတွင် ရှုံး သည်ဖြစ်စေ၊ နိုင်သည်ဖြစ်စေ တရားမျှတသည့် လမ်းကြောင်းမှ သွားမည်ဟု ဒေါက်တာစိုးဝင်းဦး က ပြောသည်။ ယခုကျင်းပမည့် ကြားဖြတ် ရွေးကောက်ပွဲကို လာမည့် နိုဝင် ဘာ ၃ ရက်တွင် ပြုလုပ်မည်ဖြစ် ပြီး တစ်နိုင်ငံလုံး၌ လစ်လပ်နေရာ ၁၃ ခုရှိသည်။ ရန်ကုန်တိုင်းတွင် ဆိပ်ကမ်းမြို့နယ် တိုင်းလွှတ် တော် မဲဆန္ဒနယ်အမှတ် (၂)နှင့် တာမွေမြို့နယ် ပြည်သူ့လွှတ် တော် မဲဆန္ဒနယ်တို့ လစ်လပ် နေခြင်းဖြစ်သည်။,politic,3
အစိုးရနှင့် အပစ်ရပ် အဖွဲ့ ကိုယ်စားလှယ်များအကြား ဆွေးနွေးထားသည့် ဇွန် ၃၀ ရက် တွင် ပြည်ထောင်စုငြိမ်းချမ်းရေး ညီလာခံ- ၂၁ ရာစုပင်လုံ တတိယ အစည်းအဝေးကျင်းပရေး ဖြစ်နိုင်၊ မဖြစ်နိုင် အပစ်ရပ်အဖွဲ့ထိပ်သီး ခေါင်းဆောင်များ၏ အစည်း အဝေး၌ ဆုံးဖြတ်မည်ဟု ချင်းအမျိုးသားတပ်ဦး(CNF)ဒုဥက္ကဋ္ဌဒေါက်တာဆ လိုင်းလျန်မှုန်းဆာ ခေါင်းက ပြောသည်။ တစ်နိုင်ငံလုံးပစ်ခတ်တိုက် ခိုက်မှု ရပ်စဲရေး သဘောတူစာ ချုပ် (NCA) လက်မှတ်ထိုးတိုင်း ရင်းသား လက်နက်ကိုင်အဖွဲ့ ထိပ်သီးခေါင်းဆေင်များ၏ ငြိမ်းချမ်း ရေး လုပ်ငန်းစဉ် ဦးဆောင်အဖွဲ့ (PPST) အစည်းအဝေးကို ထိုင်း နိုင်ငံချင်းမိုင်တွင် ဇွန််လ ၁၁ ရက် က စတင်ပြုလုပ်မည်ဖြစ်သည်။ အပစ်ရပ်အဖွဲ့များအကြား ၂၁ ရာစုပင်လုံ အစည်းအဝေးအ ကြို ပြင်ဆင်သည့် ဆွေးနွေးမှုကို ဇွန်လ ၇ ရက်တွင် ရန်ကုန်၌ ပြု လုပ်ခဲ့သည်။ ထိုသို့ ဆွေးနွေးရာတွင် ၂၁ ရာစုပင်လုံ အမြန်ဆုံး ကျင်းပ နိုင်ရေး ကြိုးပမ်းသင့်ကြောင်း အ ကြံပြုခဲ့သည်ဟု ဒေါက်တာဆ လိုင်းလျန်မှုန်းက ပြောသည်။ ‘‘အနည်းဆုံးက အဲဒီရက် မစနိုင်ရင်တောင် သိပ်ပြီးတော့ ရက်တွေအကွာကြီး မဖြစ်ဘဲ လုပ် နိုင်ဖို့ ကြိုးစားသင့်တယ်လို့ ကျွန် တော်တို့က အကြံပေးပါတယ်’’ ဟု ၎င်းကဆိုသည်။ ၂၁ ရာစုပင်လုံအစည်းအ ဝေး၌ ဆွေးနွေးမည့် အကြောင်းအ ရာများသည် သဘောထားစုစည်း ထားပြီးဖြစ်၍ ဇွန်လကုန်တွင် စတင်ကျင်းပရန် အဆင်သင့်ဖြစ် ကြောင်း ဒေါက်တာဆလိုင်းလျန် မှုန်းက ဆိုသည်။ အစိုးရကိုယ်စားလှယ် ဦး ဇော်ဌေးက ၂၁ ရာစုပင်လုံတတိ ယအစည်းအဝေးကို ဇွန်လ ၃၀ ရက်မှ စ၍ ငါးရက်ကြာ ကျင်းပရန် လျာထားသည်ဟု ပြောသည်။ ယင်းအစည်းအဝေးတွင် နိုင်ငံရေး ဆိုင်ရာ သဘောတူညီချက်များ သာမက လုံခြုံရေးနှင့် ပတ်သက် ၍ သဘောတူညီချက် ရရှိရေး ကြိုးစားနေသည်ဟု ၎င်းကဆို သည်။ ထို့ကြောင့်အပစ်ရပ်အဖွဲ့ များနှင့် လုံခြုံရေးကဏ္႑ အလွတ် သဘောဆွေးနွေးမှုကို ၂၁ ရာစု ပင်လုံမတိုင်မီကျင်းပနိုင်ရေး စီစဉ် ထားကြောင်း ၎င်းကပြောသည်။,politic,3
ရခိုင်ပြည်နယ်အ တွက် လွတ်လပ်သော စုံစမ်းစစ် ဆေးရေးကော်မရှင်ဖွဲ့စည်းရာ တွင် နိုင်ငံတကာမှ ပုဂ္ဂိုလ်တစ်ဦးထည့်သွင်းခြင်းကို ပြန်လည်စဉ်းစားဆုံးဖြတ်ရန် အစိုးရအားတိုက်တွန်းကြောင်း ပြည်ခိုင်ဖြိုးအမတ် ဦးစိုင်းကျော်မိုးက ယမန်နေ့ ပြည်သူ့လွှတ်တော်၌ အရေးကြီးအဆို တင်သွင်းသည်။ ကော်မရှင်ဖွဲ့စည်းမည်ဆိုပါ က ပြည်တွင်းမှ ကျွမ်းကျင်ပညာ ရှင်များဖြင့်သာ ဖွဲ့စည်းဆောင် ရွက်ရေး ပြန်လည်စဉ်းစားပေးရန် ပြည်ထောင်စုအစိုးရအားတိုက် တွန်းကြောင်း အရေးကြီးအဆို တင်သွင်းသူ မိုင်းပန်အမတ် ဦးစိုင်း ကျော်မိုးက ပြောသည်။ ‘‘နိုင်ငံတကာပုဂ္ဂိုလ်များပါ ၀င်သည့် အဖွဲ့၏ စစ်ဆေးမှုကို ခံယူပါက သူတို့ပြောသည့်အတိုင်း မ လွဲမသွေလုပ်ဆောင်ရမည်ဖြစ်သ ဖြင့် ယခုလို ပြည်ပနိုင်ငံများက ပြောဆိုတိုင်း လိုက်လုပ်ရရင် ကျွန် တော်တို့အစိုးရရဲ့ အချုပ်အခြာ အာဏာအတွက် မေးခွန်းထုတ် စရာဖြစ်လာပါလိမ့်မယ်’’ဟု ၎င်း က ဆိုသည်။ အထက်ပါအရေးကြီးအဆို ကို ပြည်ခိုင်ဖြိုးပါတီကိုယ်စားပြု မင်းကင်းအမတ် ဦးမောင်မြင့်က ထောက်ခံပြီး ပြည်သူ့လွှတ်တော်၌ ကန့်ကွက်သူမရှိ၍ အဆိုကို ဇွန်လ ၈ ရက်တွင် ဆက်လက်ဆွေးနွေး မည် ဖြစ်သည်။ နိုင်ငံတော်သမ္မတရုံးသည် ရခိုင်ပြည်နယ်အတွင်း ပြန်လည် သင့်မြတ်ရေး၊ တည်ငြိမ်အေးချမ်း ရေးနှင့် ဖွံ့ဖြိုးရေးတို့ဆောင်ရွက် ရာတွင် အမျိုးသားရေးအစီအစဉ် တစ်ရပ်အနေဖြင့် လွတ်လပ်သော စုံစမ်းစစ်ဆေးရေးကော်မရှင်တစ် ရပ်ဖွဲ့စည်းရန် ဆုံးဖြတ်ပြီးဖြစ် ကြောင်း မေလ ၃၁ ရက်စွဲဖြင့် ထုတ် ပြန်ကြေညာထားသည်။ ကော်မရှင်တွင် နိုင်ငံတကာ မှ ပုဂ္ဂိုလ်တစ်ဦးအပါအ၀င် အဖွဲ့၀င် သုံးဦးပါ၀င်မည်ဖြစ်ပြီး ကော်မရှင်ကို ပြည်တွင်းနှင့် နိုင်ငံတကာမှ ဥပဒေနှင့် နည်းပညာကျွမ်းကျင်သူများက ပံ့ပိုးမည်ဟု ထုတ်ပြန်ချက်၌ ဆက်လက်ဖော်ပြသည်။ ယင်းကော်မရှင်ဖွဲ့စည်းရန် ရခိုင်ပြည်နယ်ဆိုင်ရာ အကြံပြု ချက်များ အကောင်အထည်ဖော် ရေးကော်မတီ အကြံပေးအဖွဲ့မှ တင်သွင်းသော ကြားဖြတ်အကြံ ပြုချက်များအပေါ် ထည့်သွင်းစဉ်းစားဆုံးဖြတ်ခဲ့ကြောင်း ဆိုသည်။ အစိုးရသည် ရခိုင်အရေးကိစ္စဖြေရှင်းရာတွင် ဒေသခံရခိုင် တိုင်းရင်းသားများပါ၀င်ပြီး ပူးပေါင်းဆောင်ရွက်မှသာ အချုပ် အခြာအာဏာ တည်တံ့ခိုင်မြဲစေရန်နှင့် နယ်မြေကာကွယ်စောင့် ရှောက်နိုင်မည် ဖြစ်သော်လည်း ကော်မရှင်ဖွဲ့စည်းတိုင်းတွင် ဒေသခံရခိုင်တိုင်းရင်းသားများမပါ၀င် သည့်အချက်ကို ဦးစိုင်းကျော်မိုးက ထည့်သွင်းပြောကြားသည်။ ထို့အပြင် နိုင်ငံတော်သမ္မတ ရုံးထုတ်ပြန်ချက်တွင် ARSA အကြမ်းဖက်အဖွဲ့၏ အကြမ်းဖက် တိုက်ခိုက်မှုပြီးနောက် လူ့အခွင့် အရေးချိုးဖောက်မှု၊ ယင်းနှင့် ဆက်နွှယ်သည့်ကိစ္စရပ်များကို စုံစမ်း စစ်ဆေးမည်ဟု ပါရှိ၍ ဖြစ်စဉ်စ တင်ဖြစ်ပွားချိန်၌ ARSA အကြမ်းဖက်အဖွဲ့၏ အကြမ်းဖက်မှု ကိစ္စရပ်အားလုံးနှင့် ယင်းအဖွဲ့၏ လူ့အခွင့်အရေးချိုးဖောက်မှုကိစ္စရပ်များ စုံစမ်းစစ်ဆေးရန် မပါ၀င်ခြင်းကို ပြည်ခိုင်ဖြိုးအမတ်က မေးခွန်းထုတ်သည်။ ပြည်သူ့လွှတ်တော်၌ အရေးကြီးအဆိုတင်သွင်းမှုနှင့် ပတ် သက်၍ နိုင်ငံတော်သမ္မတရုံးပြော ခွင့်ရပုဂ္ဂိုလ် ဦးဇော်ဌေးက ‘‘ဒါက လွှတ်တော်ကိုယ်စားလှယ်တွေရဲ့ အခွင့်အရေးဖြစ်တယ်။ လွှတ် တော်ရဲ့ လုပ်ထုံးလုပ်နည်းနဲ့အညီ တင်တာပါပဲ။ တင်တဲ့အပေါ်မှာ လွှတ်တော်မှာ ဆွေးနွေးပါလိမ့် မယ်။ ဆွေးနွေးတဲ့အခါမှာ လွှတ် တော်ရဲ့ လုပ်ပိုင်ခွင့်၊ လွှတ်တော် ကိုယ်စားလှယ်တွေရဲ့ သဘော ထားအပေါ်မှာ ဆွေးနွေးလိမ့်မယ်။ အဲဒီအပေါ်မှာ ကျွန်တော်တို့ အုပ် ချုပ်ရေးဖြစ်တဲ့အတွက် ဘာမှ မှတ်ချက်ပေးဖို့ မရှိသေးပါဘူး’’ဟု ပြောသည်။,politic,3
ရန်ကုန်တိုင်းအစိုးရသည် ရန်ကုန်ပြည်သူလူထုနှင့် အလှမ်း ဝေးနေသည်ဟု ကောက်ချက်ချ၍ ရကြောင်း လွှတ်တော်ကိုယ်စား လှယ်ဟောင်း ဒေါက်တာညိုညို သင်းက ဝေဖန်သည်။ လက်ရှိရန်ကုန်တိုင်းလွှတ် တော်တွင် ဆွေးနွေးငြင်းခုံနေ သော ရန်ကုန်တိုင်းဒေသကြီးအစိုး ရက Ford ကား ၁၀ စီးဝယ်ယူရန် စီစဉ်မှုနှင့် ရန်ကုန်မြို့တော်ဘဏ် တွင် ကျပ်ခုနစ်ဘီလီယံခန့် (၆ ဒသမ ၈ ဘီလီယံ) ရင်းနှီးမြှုပ်နှံရန် လျာထားမှုနှင့်ပတ်သက်၍ ၎င်းက ဝေဖန်ခြင်းဖြစ်သည်။ ‘‘ရန်ကုန်က ပြည်သူလူထု တစ်တိုင်းပြည်လုံးမှာ ကုန်ဈေး နှုန်းကြီးမြင့်မှုဒဏ်ကို အကြီးအ ကျယ် ခံစားနေရတယ်။ နောက် ပြီးတော့ ရန်ကုန်မှာ အိမ်လခတွေ လည်း ဈေးတက်တယ်။ ပြောချင် တာက လူထုက အထွေထွေ အ ကျပ်အတည်းနဲ့ တွေ့နေတယ်။ ဆို တော့ အဲဒီလိုအချိန်မှာ အစိုးရက သန်းချီတန်တဲ့ Ford ကားကို စီး မယ်ဆိုတဲ့ အတွေးက အံ့သြစရာ ပါ။ သန်းခြောက်ထောင်ကို ဘဏ် ထဲ ထည့်ရလောက်အောင်၊ ဘဏ် ထဲထည့်ပြီး အလုပ်လုပ်ရလောက် အောင် အန်တီတို့ရန်ကုန်တိုင်းက လူတွေ မချမ်းသာသေးပါဘူး’’ ဟု ဒေါက်တာညိုညိုသင်းက ဇွန်လ ၅ ရက်တွင် ပြောသည်။ ရန်ကုန်တိုင်းဒေသကြီး အ စိုးရ၏ ဆောင်ရွက်ချက်များနှင့် ပတ်သက်၍ လက်ရှိတွင် တိုင်းဒေ သကြီး လွှတ်တော်ကိုယ်စားလှယ် များက ဝေဖန်မှုရှိသည်။ ‘‘ဒီမိုကရေစီကို သွားပါမယ်၊ပြောင်းလဲချိန် တန်ပြီ၊ ပြောင်းလဲပါမယ်လို့ ပြော ထားတဲ့ အစိုးရလက်ထက်မှာ တစ်ပါတီတည်းက လည်းဖြစ်တယ်။ အစိုးရနဲ့ ရင်ဆိုင်ရတာလည်း ဖြစ်တဲ့အတွက် ရန်ကုန်တိုင်းလွှတ် တော်အမတ်တွေရဲ့ အခက်အခဲကလည်း အတော်လေးကြီးမား လိမ့်မယ်’’ ဟု ရန်ကုန်တိုင်းဒေသ ကြီးလွှတ်တော် ပထမအကြိမ် လွှတ်တော်သက်တမ်းတွင် မေးခွန်း၄၀၀ ကျော်မေးမြန်းခဲ့သည့်ဒေါက်တာညိုညိုသင်းကပြောသည်။ ၎င်းသည် ပထမအကြိမ် ရန်ကုန်တိုင်းဒေသကြီးလွှတ်တော်၏ ဗဟန်းအမတ်ဖြစ်ပြီး ပြည်ခိုင်ဖြိုးအစိုးရကို ထောက်ပြဝေဖန်နိုင်ခဲ့ သူဖြစ်သည်။ ၂၀၁၅ ရွေးကောက်ပွဲတွင် ဗဟန်းမဲဆန္ဒနယ် ပြည်သူ့လွှတ်တော် ကိုယ်စားလှယ်နေရာကိုတစ်သီးပုဂ္ဂလအဖြစ် ဝင်ရောက်ယှဉ်ပြိုင်သော်လည်း ရှုံး နိမ့်ခဲ့သည်။,politic,3
ဆက်သွယ်ရေး ဥပဒေပုဒ်မ ၆၆ (ဃ)ဖြင့် အမှုဖွင့် ခံထားရသည့် ရမ်းဗြဲမဲဆန္ဒနယ် ပြည်နယ် လွှတ်တော်ကိုယ်စား လှယ် ဦးသန်းမောင်ဦးက ရဲစခန်း သို့သွားရောက် အဖမ်းခံမည်ဖြစ် ကြောင်း ဇွန်လ ၇ရက်တွင်ကျင်းပ သော ပြည်နယ်လွှတ်တော် အ စည်းအေ၀းအပြီး၌ပြောသည်။ ဦးသန်းမောင်ဦးသည်ရခိုင် ပြည်နယ်၏ တက္ကသိုလ်၀င်စာမေး ပွဲအောင်ချက်ရာခိုင်နှုန်းစာရင်းအ မှားအပါအ၀င် အခြားအကြောင်း အရာများကို ၎င်း၏လူမှုကွန်ရက် စာမျက်နှာပေါ်တွင် ေ၀ဖန်ရေး သားသဖြင့် ပြည်နယ်ပညာရေး ဌာနက ဇွန်လ ၃ ရက်၌ ဆက် သွယ်ရေးပုဒ်မဖြင့် အမှုဖွင့်ခဲ့ သည်။ ယင်းသိို့အမှုဖွင့်ထား၍ ဖမ်း ဆီးစစ်ဆေးနိုင်ရန် ပြည်နယ်အစိုး ရအဖွဲ့က လွှတ်တော်ဥက္ကဋ္ဌထံ အကြောင်းကြားထားပြီး ဥက္ကဋ္ဌက လွှတ်တော်အပြီးတွင် ခွင့်ပြုမည် ဟု ပြောကြားထားသည်။ ရခိုင်ပြည်နယ်လွှတ်တော် တွင် ကျင်းပနေသည့် လွှတ်တော် အရေးပေါ်အစည်းေ၀းသည် ဇွန် လ ၇ရက်ကပြီးစီးခဲ့သည်။ ‘‘ဘာမှ ဖမ်းစရာမလိုပါဘူး။ ဂုဏ်သရေရှိလူပဲ။ ထွက်လည်း မပြေးပါဘူး။ ကျွန်တော်ကတော့ လွှတ်တော်ဥက္ကဋ္ဌ ခွင့်ပြုချက်နဲ့ သွားပြီးတော့ ရဲစခန်းမှာတော့ အ ဖမ်းခံမယ်လို့ လုပ်ထားပါတယ်။ ဖေ့စ်ဘွတ်ခ်မှာ ပိုစ့်ပေါင်းများစွာ ရေးခဲ့တယ်။ ဒါကတိုင်းပြည်ထူ ထောင်ဖို့ ပြည်သူတွေကို နှိုးဆော် တာပဲရှိတယ်။ တိုက်ခိုက်တာမျိုး မရှိပါဘူး’’ ဟု ဦးသန်းမောင်ဦးက ပြောသည်။ မပြောပလောက်သည့် ကိစ္စ တစ်ခုကြောင့် တရားစွဲခံရပါက လည်း ရင်ဆိုင်ဖြေရှင်းမည်ဖြစ် ကြောင်း ဦးသန်းမောင်ဦးက ပြောသည်။ ဦးသန်းမောင်ဦးကို အမှုဖွင့် ထားခြင်းနှင့် ပတ်သက်၍ ဒေသခံ အချို့က ဦးသန်းမောင်ဦးဘက် က ရပ်တည်ကြောင်း၎င်းတို့၏ ဖေ့စ်ဘွတ်ခ် စာမျက်နှာများတွင် ဖော်ပြခဲ့သည်။ ၂၀၀၈ ဖွဲ့စည်းပုံအခြေခံ ဥပဒေပုဒ်မ ၃၅၄ တွင် နိုင်ငံသား တိုင်းသည် နိုင်ငံတော်လုံခြုံရေး၊ တရားဥပဒေစိုးမိုးရေး၊ ရပ်ရွာ အေးချမ်းသာယာရေး (သို့မ ဟုတ်) ပြည်သူတို့၏ ကိုယ်ကျင့် တရားအကျိုးငှာ ပြဋ္ဌာန်းထား သည့်ဥပဒေများနှင့် မဆန့်ကျင် လျှင်မိမိတို့၏ ယုံကြည်ချက်၊ ထင်မြင်ယူဆချက်များကို လွတ် လပ်စွာ ထုတ်ဖော်ပြောဆိုခွင့်၊ ရေးသားဖြန့်ေ၀ခွင့် ရှိကြောင်း ဖော်ပြထားသည်။,politic,3
ရခိုင်ပြည်နယ်အတွင်း လူသားချင်းစာနာမှု အကူအညီ အထောက်အပ့ံပေးရေး၊ ပြန် လည်နေရာချထားရေး၊ ဖွံ့ဖြိုးရေး စီမံကိန်း (UEHRD) ကော်မတီ ဥက္ကဋ္ဌ နိုင်ငံတော်၏ အတိုင်ပင်ခံ ပုဂ္ဂိုလ် ဒေါ်အောင်ဆန်းစုကြည် ၏ အကြံပေးအဖြစ် ကုလသမဂ္ဂ တွင်စီမံခန့်ခွဲရေးနှင့် ဘဏ္႑ာရေး ဌာနမှူး တာ၀န်နှစ်ပေါင်းများစွာ ထမ်းဆောင်ခဲ့သူ ဦးတိုးအောင် အား ခန့်အပ်တာ၀န်ပေးခဲ့သည်။ အဆိုပါကော်မတီ၏ လုပ် ငန်းတာ၀န်များကို ကူညီပံ့ပိုး နိုင်ရေး ဦးတိုးအောင်အား ကော် မတီဥက္ကဋ္ဌ၏ အကြံပေးပုဂ္ဂိုလ် အဖြစ် ခန့်အပ်တာ၀န်ပေးခြင်း ဖြစ်ကြောင်း နိုင်ငံတော်အတိုင်ပင် ခံရုံးက ဇွန်လ ၆ ရက်တွင်သတင်း ထုတ်ပြန်သည်။ အသက် (၇၄)နှစ်အရွယ် ဦးတိုးအောင်သည် ဗိုလ်ချုပ် အောင်ဆန်း၏ အစ်ကို ဦးဘ၀င်း ၏ သမီးငယ် ဒေါ်ခင်မြ၀င်း၏ ခင် ပွန်းဖြစ်သည်။ ထို့အပြင် UEHRD ညှိနှိုင်းရေးမှူးချုပ် ဒေါက်တာ အောင်ထွန်းသက်၊ နိုင်ငံတော် အ တိုင်ပင်ခံရုံး၀န်ကြီးဌာန ပြည် ထောင်စု၀န်ကြီး ဦးကျော်တင့် ဆွေတို့နှင့် ကျောင်းနေဖက် သူ ငယ်ချင်းဖြစ်သည်။ ‘‘အန်ကယ်ပင်စင်ယူခဲ့တာ က ၂၀၀၆ လောက်ကတည်းကယူ ခဲ့တာ။ ယူတုန်းကတော့၀ိပဿနာ တရားလေးနဲ့ပဲ နေတော့မယ်ဆို ပြီးတော့ UN ပင်စင်လေးနဲ့ လင် မယားနှစ်ယောက် အေးအေးဆေး ဆေးနေတာပါပဲ။ ဒါပေမဲ့လို့ကိုယ့်တိုင်းပြည်အရေးသူများတွေလုပ် ကိုင်နေတဲ့ဟာ မြင်တဲ့အခါကျ တော့ ကိုယ်ကဘေးထိုင်နေရတာ နည်းနည်းဟိုဟာဖြစ်တော့ ကဲ...၀ိုင်းကူပါဦးဆိုတဲ့အခါကျတော့ ၀ိုင်းကူတဲ့သဘောပါပဲ’’ ဟု ဦးတိုးအောင်က UEHRD ကော်မတီဥက္ကဋ္ဌအကြံပေးအဖြစ် တာ၀န်ယူ ခြင်းနှင့်ပတ်သက်၍ 7Day Daily သတင်းစာအားပြောသည်။ ဦးတိုးအောင်သည် ရန်ကုန် စီးပွားရေးတက္ကသိုလ်မှ ဘွဲ့ရပြီး နောက် ကုန်သွယ်ရေး၀န်ကြီးဌာန တွင် ၁၂ နှစ်တာ၀န်ထမ်းဆောင် ခဲ့သည်။ ထို့နောက်ကုလသမဂ္ဂ တွင် နှစ် ၂၀ ကျော် တာ၀န်ထမ်း ဆောင်ပြီး အာဖရိကနိုင်ငံအချို့၊ ပါကစ္စတန်နှင့် မြောက်ကိုရီးယား အပါအ၀င် အာရှနိုင်ငံအချို့၊ ကုလသမဂ္ဂရုံးချုပ်တို့တွင် ဘဏ္႑ာ ရေးနှင့် စီမံကိန်းပိုင်းတာ၀န်များ ထမ်းဆောင်ခဲ့သည်။ ရခိုင်အရေးနှင့်ပတ်သက်၍ နိုင်ငံတကာတွင် အမြင်တိမ်း စောင်းနေမှုများကို တတ်နိုင်သမျှ အမှန်တရား ဖော်ပြနိုင်ရေးကြိုး ပမ်းရန် ရည်မှန်းထားကြောင်း ဦးတိုးအောင်ကပြောသည်။ ‘‘ဒီအရေးဟာတစ်တိုင်းပြည် လုံးရဲ့အရေးပါ။ ရခိုင်ဆိုတာ လည်း ကိုယ့်ရဲ့ အမျိုးသားတွေပဲ လေ။ နောက်ဟိုဘက်မှာ ဖြစ်ပေါ် နေတဲ့ ပြဿနာတွေဆိုတာလည်း သမိုင်းကြောင်းကနေလာခဲ့တဲ့ ပြဿနာတွေဆိုတော့ ဒီကိစ္စမှာ တစ်ယောက်နဲ့ တစ်ယောက် သဘောထားမကွဲဘဲနဲ့ ညီညီ ညွတ်ညွတ်ရပ်တည်ပြီးတော့ အ ပြင်နိုင်ငံတွေကနေ နည်းနည်းအ မြင်မှား တိမ်းစောင်းနေတာလေး တွေကို စည်းစည်းလုံးလုံးနဲ့ ဖြေ ရှင်းကြသင့်တယ်။ တညီတညွတ် တည်းရပ်တည်ကြသင့်တယ်’’ ဟု ဦးတိုးအောင်က ပြောသည်။ ရခိုင်အရေးနှင့် ပတ်သက်၍ မြန်မာနိုင်ငံသားအချင်းချင်း အ ငြင်းမပွားဘဲ ညီညွတ်စွာ ဆောင် ရွက်နိုင်မည်ဆိုပါက လုပ်ငန်းများ အောင်မြင်မည်ဟု ၎င်းကဆို သည်။ ARSA အကြမ်းဖက်အဖွဲ့က ရဲကင်းစခန်းများကို တစ်ပြိုင် ၀င်ရောက်တိုက်ခိုက်ခြင်းကြောင့် ရခိုင်ပြည်နယ် မောင်တောဒေသ ၌ ဖြစ်ပွားခဲ့သည့် ပဋိပက္ခဖြစ်စဉ် များအပြီး ၂၀၁၇ အောက်တိုဘာ ၁၇ ရက်တွင် UEHRD ကော်မတီ ကို ဖွဲ့စည်းခဲ့သည်။ UEHRD ကို ရခိုင်ပြည်နယ် ဖွံ့ဖြိုးရေးဆောင်ရွက်မည့် ကဏ္႑ စုံလုပ်ငန်းစဉ်များတွင် ပြည်တွင်း၊ ပြည်ပ အဖွဲ့အစည်းများ၊ မိတ် ဖက်နိုင်ငံများ၊ ကုလသမဂ္ဂအေ ဂျင်စီများ ပူူးပေါင်းပါ၀င်ဆောင် ရွက်နိုင်ရန်ရည်ရွယ်ဖွဲ့စည်းခဲ့ပြီး လုပ်ငန်းတာ၀န်များတွင် လူသား ချင်း စာနာထောက်ထားမှုဆိုင်ရာ အကူအညီများထိရောက်စွာပေး နိုင်ရေး၊ ပြန်လည်နေရာချထား ရေးနှင့် ပြန်လည်ထူထောင်ရေး ကိစ္စများ ပူးပေါင်းညှိနှိုင်းဆောင်ရွက်နိုင်ရေး၊ ဒေသဖွံ့ဖြိုးရေးနှင့် ရေရှည်ပဋိပက္ခ ကင်းေ၀းရေး ဆောင်ရွက်ရန် တို့ပါ၀င်သည်။ ဦးတိုးအောင် (ဓာတ်ပုံ − Toe Oung / FB),politic,3
အဂတိလိုက်စား မှု တိုက်ဖျက်ရေးကော်မရှင်က ကျော်စောသတင်းထွက်သူများ ကို စစ်ဆေးနိုင်သည့်အချက်ပါဝင် သော ဥပဒေကြမ်းကို ပြည်သူ့ လွှတ်တော်က အတည်ပြုခဲ့သည်။ ကျော်စောသတင်းထွက်သူ များအား စစ်ဆေးနိုင်သည့်အချက် ကို အဂတိလိုက်စားမှုတိုက်ဖျက် ရေးကော်မရှင် အဆိုပြုပြဋ္ဌာန်း ချက်အတိုင်း အမျိုးသားလွှတ် တော်က အတည်ပြုပြီး ပြည်သူ့လွှတ်တော်ကလည်း အတည်ပြု သဖြင့် ယင်းအချက်ကိုလွှတ်တော် နှစ်ရပ်ကွဲလွဲချက်မရှိ သဘောတူခဲ့သည်။ ‘‘တော်တော်များများက တူ ပါတယ်။ ကျွန်တော်တို့က အရေး အသားလောက်ပဲ ကွဲလွဲတဲ့ သဘောပါ။ များသောအားဖြင့် အမျိုးသားလွှတ်တော်အတိုင်းပဲ လက်ခံပေးလိုက်ပါတယ်။ ဒီ ဥပဒေက အလွယ်တကူဆောင် ရွက်နိုင်ဖို့၊ အမြန်ဆုံးပြီးဖို့ လိုအပ် ပါတယ်။ အမျိုးသားလွှတ်တော် ရဲ့ ပြင်ဆက်ချက် တော်တော်များ များကလည်း ပြည့်စုံပါတယ်’’ဟု ပြည်သူ့လွှတ်တော် ဥပဒေကြမ်း ကော်မတီ အတွင်းရေးမှူး ဦးကျော်စိုးလင်းက ပြောသည်။ မူလဥပဒေတွင် အဂတိ လိုက်စားမှုနှင့်ပတ်သက်၍ ကော် မရှင်သည် နိုင်ငံတော်သမ္မတက စုံစမ်းစစ်ဆေးရန် တာဝန်ပေး ခြင်း၊ လွှတ်တော်ကိုယ်စားလှယ် များက အဆိုတင်သွင်းခြင်းနှင့် လွှတ်တော်ဥက္ကဋ္ဌက စုံစမ်းစစ် ဆေးတင်ပြရန် တာဝန်ပေးခြင်း၊ နစ်နာသူက တိုင်ကြားခြင်းတို့ကို သာ စုံစမ်းစစ်ဆေးနိုင်ပြီး ယခု အ မျိုးသားလွှတ်တော်နှင့် ပြည်သူ့ လွှတ်တော်တို့က အတည်ပြုခဲ့ သည့် ဥပဒေကြမ်းအရ ကျော်စောသတင်းထွက်သူများကို ကော်မရှင်က စစ်ဆေးမည်ဖြစ်သည်။ အဂတိ လိုက်စားမှုတိုက် ဖျက်ရေးဥပဒေကို စတုတၳအကြိမ် ပြင်ဆင်သည့် အထက်ပါဥပဒေ ကြမ်းတွင် အမျိုးသားလွှတ်တော် ၏ ပြင်ဆင်ချက်များအနက် ၂၄ ချက်ကို ပြည်သူ့လွှတ်တော်က သဘောတူ အတည်ပြုသော် လည်း ပြင်ဆင်ချက် ၁၉ ချက်ကို မူ အမျိုးသားလွှတ်တော်၏ အ တည်ပြုချက်အတိုင်း ပြည်သူ့ လွှတ်တော်က သဘောမတူပေ။ ထို့အတွက် ယင်းဥပဒေ ကြမ်းကို အမျိုးသားလွှတ်တော်သို့ ပြန်လည်ပေးပို့၍ အတည်ပြုချက် ရယူမည်ဖြစ်သည်။ ပြည်သူ့လွှတ်တော်၏ အ တည်ပြုချက်များကို အမျိုးသား လွှတ်တော်က သဘောတူပါက လွှတ်တော်နှစ်ရပ်၏ အတည်ပြု ချက်ရရှိသည်ဟု မှတ်ယူကာ နိုင်ငံတော် သမ္မတထံ ဆက်လက်ပေးပို့ ၍ အတည်ပြုချက်ရယူမည်ဖြစ် သည်။ အဂတိလိုက်စားမှုတိုက် ဖျက်ရေးနှင့်ပတ်သက်၍ လုပ်ပိုင် ခွင့်အာဏာရှိသူတစ်ဦးဦးက အဂ တိလိုက်စားမှုဖြင့် ကြွယ်ဝချမ်း သာလာလျှင်ဖြစ်စေ၊ ကြွယ်ဝချမ်း သာလာကြောင်း ကျော်စော သတင်းတစ်ရပ်ရပ် သိရှိလာလျှင် ဖြစ်စေ ကော်မရှင်အနေဖြင့် သတင်းပေးပို့ခြင်းအဖြစ် သတ် မှတ်နိုင်၍ လုပ်ပိုင်ခွင့်တိုးမြှင့်လာ သည်ဟု ကောက်ယူနိုင်ကြောင်း အဆိုပါကော်မရှင် ပြောခွင့်ရ ပုဂ္ဂိုလ် ဦးဟန်ညွန့်က ပြောသည်။ ‘‘ကြွယ်ဝချမ်းသာကြောင်း ကျော်စောသတင်းတစ်ရပ်ရပ်ကို သိရှိရပါက ကော်မရှင်သည် သတင်းပေးပို့ချက်အဖြစ် သတ် မှတ်နိုင်သည်ဆိုတာက ထူးခြားပါ တယ်။ ယခင်က ဒီလိုမျိုးလုပ်ပိုင် ခွင့်မရှိခဲ့ဖူးပါဘူး’’ဟု ၎င်းက ဆို သည်။,politic,3
မွန်ပြည်နယ် ကိုယ် စားပြုအလံတစ်ခု သတ်မှတ်ရာ တွင် အသုံးပြုမည့် အရောင်နှင့် ပတ်သက်၍ မွန်ပြည်နယ်လွှတ် တော်၌ သဘောထားကွဲလွဲပြီး ယမန်နေ့ လွှတ်တော်အစည်းအ ေ၀းတွင် အနီရောင်အောက်ခံ၌ ရွှေဟင်္သာရုပ်ပုံပါ၀င်သော အလံ ပုံစံကို ရွေးချယ်သတ်မှတ်အတည် ပြုခဲ့သည်။ မွန်ပြည်နယ် ၀န်ကြီးဌာန အောက်တွင်ရှိသည့် ဦးစီးဌာနများ ၌ အသုံးပြုရန် ပြည်နယ်ကိုယ် စားပြုအလံတစ်ခု သတ်မှတ်ပေး ရေး ပြည်ထောင်စုအစိုးရက ပြည် နယ်အစိုးရကို ညွှန်ကြားခဲ့ပြီး ဇွန်လ ၇ ရက်က ပြည်နယ်လွှတ် တော် အစည်းအေ၀းတွင် လွှတ် တော်ဒုဥက္ကဋ္ဌ ဒေါက်တာအောင် နိုင်ဦးက မူကြမ်းသုံးခုချပြကာ ကိုယ်စားလှယ်များကြား သဘော ထားကွဲလွဲခဲ့သည်။ အဆိုပါ မူကြမ်းသုံးခုမှာ လက်ရှိမွန်ပြည်နယ်တွင် အသုံးပြု နေသည့် အပြာရောင်အောက်ခံ ရွှေရောင်ဟင်္သာရုပ်နှင့် မွန်ပြည် နယ်စာတန်းပါ အလံမူကြမ်း၊ အပြာရောင်အောက်ခံ ရွှေရောင် ဟင်္သာရုပ်ပုံနှင့် မွန်ပြည်နယ်စာ တန်းမပါအလံမူကြမ်းနှင့် အနီ ရောင်အောက်ခံ ရွှေရောင်ဟင်္သာ ရုပ်ပုံပါစာတန်းမပါ မူကြမ်းတို့ ဖြစ်သည်။ ဇွန်လ ၈ရက်က ပြည်နယ် ၀န်ကြီးချုပ်အပါအ၀င် မွန်ပြည် နယ်ပြည်သူများ၊ လွှတ်တော် ကိုယ်စားလှယ်အများစုက အနီ ရောင်အောက်ခံ ရွှေရောင်ဟင်္သာ ရုပ်ပုံပါ စာတန်းမပါမူကြမ်းကို ရွေးချယ်ပြီး လွှတ်တော်တွင်အ တည်ပြုခဲ့သည်။ ‘‘ကျွန်တော်တို့ မွန်လူမျိုး တွေရဲ့ အမျိုးသားအလံက အနီ ရောင်ပဲဖြစ်တယ်။ ဒါကြောင့် အနီရောင်အောက်ခံ ရွှေရောင် ဟင်္သာပုံကို ရွေးချယ်သင့်တယ်။ အလံမှာ ဟင်္သာပုံပါတဲ့အတွက်၊ ဟင်္သာပုံက မွန်လူမျိုးတွေရဲ့အ မှတ်အသားဖြစ်တဲ့အတွက် မွန် ပြည်နယ်ဆိုတဲ့ စာတန်းထည့်စ ရာမလိုဘူး’’ ဟု မွန်ပြည်နယ်၀န် ကြီးချုပ် ဒေါက်တာအေးဇံက ပြောသည်။ ၎င်းရွေးချယ်ခဲ့သည့် အလံ အပေါ်ကောင်းကျိုး၊ ဆိုးကျိုးအား လုံးကို တာ၀န်ယူ၊ တာ၀န်ခံမည် ဖြစ်ကြောင်း ဒေါက်တာအေးဇံက ဆိုသည်။ အဆိုပါအလံကိစ္စနှင့် ပတ် သက်၍ ဆိုရှယ်မီဒီယာများပေါ် တွင် ပြည်သူပြည်သားအများစု က အနီရောင်အောက်ခံကို အ များဆုံးရွေးချယ်ထားပြီး အဆိုပါ အလံရွေးချယ်ရာတွင် လွှတ်တော် ၌ သဘောထားကွဲလွဲပါက အ ချိန်ယူသင့်ကြောင်း ဒေါက်တာ အောင်နိုင်ဦးကပြောကြားသည်။ လွှတ်တော်တွင် မွန်ပြည် နယ်အလံနှင့် ပတ်သက်၍ ယမန် နေ့က သဘောထား ကွဲလွဲသော် လည်း ယနေ့လွှတ်တော်အစည်း အေ၀းတွင် မွန်ပြည်သူအများဆုံး က ဆိုရှယ်မီဒီယာပေါ်တွင် ကန့် ကွက်ရန်ရှိ၊မရှိ မေးမြန်းရာ မရှိခဲ့ ဘဲ မွန်ပြည်နယ်အစိုးရအဖွဲ့၀င် များနှင့် ကိုယ်စားလှယ်များက သဘောတူ လက်ခံခဲ့သည်။ မွန်ပြည်နယ်လွှတ်တော် တွင် အတည်ပြုခဲ့သည့် မွန်ပြည် နယ် ကိုယ်စားပြုအလံသည် အ လျား ခြောက်ပေ၊ အနံ လေးပေ၊ အောက်ခံအနီရောင်အလယ်တွင် ရွှေရောင်ဟင်္သာဖိုပုံဖြစ်သည်။,politic,3
အစိုးရကို တိုက်ခိုက် သည့် အကြောင်းအရာများကို ကွန်ရက်ပေါ်မှ ဖယ်ရှားပစ်မည် မဟုတ်ကြောင်း ဖေ့စ်ဘွတ်ခ်က ဇွန်လ ၈ ရက်တွင် သတင်းထုတ် ပြန်သည်။ ဖေ့စ်ဘွတ်ခ် အဆင့်မြင့်အ ရာရှိကြီးများနှင့် မြန်မာအစိုးရတို့ ဇွန်လ ၅ ရက်တွင် တွေ့ဆုံဆွေးနွေးပြီးနောက် ယခုကဲ့သို့ သတင်းထုတ်ပြန်ခြင်းဖြစ်သည်။ ဖေ့စ်ဘွတ်ခ်သည် ၎င်းတို့ သတ်မှတ်ထားသည့် လူမှုစံနှုန်းများကို ချိုးဖောက်သည့်အ ကြောင်းအရာများသာ ကွန်ရက် ပေါ်မှ ဖယ်ရှားမည်ဖြစ်ပြီး မြန် မာအစိုးရ တောင်းဆိုမှုကြောင့် အ တိုက်အခံအကြောင်းအရာများ ကို ဖယ်ရှားမည်မဟုတ်ကြောင်း ကြေညာခဲ့သည်။ သို့သော် ၎င်းတို့သည် အမုန်း စကားများနှင့် အကြမ်းဖက်မှုကို လှုံ့ဆော်သည့် အကြာင်းအရာများ ပေးပို့တိုင်ကြားပါက ကွန်ရက်ပေါ် မှ ဖယ်ရှားမည်ဟုထုတ်ပြန်ချက် တွင် ဖော်ပြထားသည်။ ဖေ့စ်ဘွတ်ခ်ကုမ္ပဏီ၏ကိုယ် စားလှယ်အဖွဲ့ မြန်မာနိုင်ငံသို့ ရောက်ရှိလာပြီးနောက်ပိုင်း ကွန်ရက်ပေါ်တွင် လူသိများသည့် လွှတ်တော် ကိုယ်စားလှယ် ဟောင်း ဦးလှဆွေအပါအ၀င် အခြား ဖေ့စ်ဘွတ်ခ်အကောင့်အချို့ အပိတ်ခံရသည်။ အဆိုပါ ဖေ့စ်ဘွတ်ခ်အ ကောင့်များ အပိတ်ခံရခြင်းသည် မြန်မာအစိုးရ၏ တိုက်တွန်းမှု ကြောင့် မဟုတ်ကြောင်း ပြန်ကြား ရေး၀န်ကြီးဌာနက ဇွန်လ ၈ ရက် တွင် ကြေညာခဲ့သည်။ မြန်မာအစိုးရသည် ဖေ့စ် ဘွတ်ခ်ကိုယ်စားလှယ်များနှင့် တွေ့ဆုံစဉ် အမုန်းစကားများနှင့် အကြမ်းဖက်မှုကို စိစစ်ရန် မြန်မာ စကား ကျွမ်းကျင်သူများအား ခန့်အပ်ရန် အကြံပြုဆွေးနွေးခဲ့ ကြောင်း ကြေညာချက်တွင် ဖော် ပြထားသည်။ အသုံးပြုသူများ လိုက်နာ ကျင့်သုံးရမည့် လူမှုစံနှုန်း ၂၂ ချက်၏ အသေးစိတ်အချက်အ လက်ကို ဖေ့စ်ဘွတ်ခ်က ဧပြီ နောက်ဆုံးပတ်တွင် ထုတ်ပြန်ခဲ့ သည်။ ယခင်ထုတ်ပြန်သည့် လူမှု စံနှုန်းများသည် ခေါင်းစဉ်များအ လိုက် ယေဘုယျအကြောင်းအရာ များသာ ဖြစ်သော်လည်း ယခုအခါ ခေါင်းစဉ်ငယ်များကို ဥပမာများ ဖြင့် အသေးစိတ်ဖော်ပြခဲ့သည်။ ရာဇ၀တ်မှုနှင့် အကြမ်းဖက် မှု ဆိုင်ရာအပြုအမူများ၊ လုံခြုံမှုနှင့် သက်ဆိုင်သည်များ၊ ကန့်ကွက်ထားသည့် အကြောင်းအရာများ၊ ရိုးသားမှုနှင့် မှန်ကန်မှုရှိခြင်းများ၊ မူပိုင်ခွင့်ဆိုင်ရာ လေးစားမှုများ၊ တောင်းဆိုမှုများနှင့် ဆက်နွှယ် သည်များကိုကိုးကား၍လူမှုစံနှုန်း ၂၂ ခု၏ အသေးစိတ်အချက်အ လက်များ ဖော်ပြခဲ့သည်။ ခေါင်းစဉ်ကြီး ခြောက်ခု အောက်တွင် အမုန်းစကားများ၊ လုံခြုံရေးချိုးဖောက်မှုများ၊ လိင် ပိုင်းဆိုင်ရာများ၊ သတင်းအမှား များ စသည့်ခေါင်းစဉ်ငယ် ၂၂ ခု ပါ၀င်သည်။ ၂၀၁၇ ဒီဇင်ဘာထုတ်ပြန် ချက်အရ မြန်မာနိုင်ငံတွင် ဖေ့စ် ဘွတ်ခ်အသုံးပြုသူ ၁၈ သန်းရှိပြီး အိမ်နီးချင်း ထိုင်းနိုင်ငံတွင် ၅၇သန်းရှိသည်။ အလားတူ မလေးရှားနိုင်ငံတွင် ၂၅ သန်းကျော်ရှိပြီး ဖိလစ်ပိုင်နိုင်ငံတွင် ၆၇ သန်းရှိ ကြောင်း သိရသည်။ မြန်မာနိုင်ငံတွင် ဖေ့စ်ဘွတ်ခ်အသုံးပြုသူ အလွန်များပြားနေ ကြောင်း၊ ကွန်ရက်ကိုသတိပြု စောင့်ကြည့်ရန် အစိုးရနှင့် သဘောတူညီမှုအချို့ ရရှိခဲ့ကြောင်းဖေ့စ်ဘွတ်ခ်၏ အာရှပစိဖိတ် ဒေသ ပေါ်လစီညှိနှိုင်းရေးမှူး မစ္စဂါလစ်ခ်က ဇွန်လ ၈ ရက်တွင် ပြောသည်။ မြန်မာအစိုးရနှင့်ပူးပေါင်း ၍ ကွန်ရက်အသုံးပြုမှု မှန်ကန်ရေး ကမ်ပိန်းများနှင့် ပညာပေးအစီအ စဉ်များ စတင်ဆောင်ရွက်ရန် အ စီအစဉ်များရှိနေကြောင်း ၎င်းက ပြောသည်။,politic,3
အစိုးရ၊ တပ်မတော်နှင့် တစ်နိုင်ငံလုံး ပစ်ခတ်တိုက်ခိုက်မှု ရပ်စဲရေး သဘောတူစာချုပ် (NCA) လက်မှတ်ထိုး တိုင်းရင်း သားလက်နက်ကိုင်အဖွဲ့များ၏ လေးကြိမ်မြောက် လုံခြုံရေးကဏ္႑ အလွတ်သဘော ဆွေးနွေးပွဲကို ဇွန်လ ၁၆ ရက်က ရန်ကုန်မြို့၌ ပြုလုပ်ခဲ့သည်။ လာမည့် ပြည်ထောင်စုငြိမ်း ချမ်းရေးညီလာခံ-၂၁ ရာစုပင်လုံ တတိယအစည်းအဝေးတွင် လုံခြုံ ရေးကဏ္႑နှင့်ပတ်သက်၍ ပထမ အကြိမ် သဘောတူညီချက် ချမှတ်နိုင်ရေး ညှိနှိုင်းနေကြောင်း အစိုးရကိုယ်စားလှယ် ဦးဇော်ဌေး က ပြောသည်။ ‘‘ပြောနိုင်တာက လုံခြုံရေး ကဏ္႑နဲ့ပတ်သက်လို့ အကောင်း ဆုံး ဘာတွေလုပ်နိုင်မလဲ၊ ဘယ် အချက်တွေမှာ သဘောတူညီနိုင် မလဲ၊ ပြီးရင် NCA လမ်းပြမြေပုံ အရ လုံခြုံရေးကဏ္႑ ပြန်လည် ပေါင်းစည်းခြင်းကိစ္စရပ်တွေဘယ်လိုလုပ်မလဲ အဓိကထား ဆွေးနွေးတယ်။ လာမယ့် ၂၁ ရာစုပင်လုံညီလာခံမှာ လုံခြုံရေးကဏ္႑နဲ့ပတ်သက်လို့ ရလဒ်ကောင်းတွေရအောင် ဘယ်လိုလုပ်မလဲဆိုတာတွေ ဆွေးနွေးတာ’’ဟု ဦးဇော်ဌေးက ပြောသည်။ အစိုးရနှင့် အပစ်ရပ်အဖွဲ့ များသည် လုံခြုံရေးနှင့်ပတ်သက် သည့် အလွတ်သဘောဆွေးနွေးပွဲ ကို ဧပြီတွင် တစ်ကြိမ်၊ မေလတွင် နှစ်ကြိမ် ကျင်းပခဲ့သည်။ တိုင်းရင်းသားလက်နက် ကိုင်အဖွဲ့ အပစ်ရပ်ကိုယ်စား လှယ် ဦးမျိုးဝင်းက လုံခြုံရေး ကဏ္႑နှင့်ပတ်သက်၍ ပြည် ထောင်စုငြိမ်းချမ်းရေးဆွေးနွေးမှု ပူးတွဲကော်မတီ (UPDJC) လုပ် ငန်းကော်မတီအဆင့်၌ ဆွေးနွေး မည့်ကိစ္စများကို အစိုးရနှင့် ညှိနှိုင်း ခြင်းဖြစ်သည်ဟု ပြောသည်။ ‘‘သဘောတူညီချက် ရလား၊ မရလားဆိုတာက တစ်ပိုင်းပေါ့။ သေချာတာက လုံခြုံရေးကဏ္႑က လုပ်ငန်းကော်မတီဆွေးနွေးပွဲမှာ ဆွေးနွေးရမှာပေါ့။ သဘောတူညီ ချက်ရအောင် ကြိုးစားကြည့်ရမှာ ပေါ့’’ဟု ၎င်းကဆိုသည်။ လုံခြုံရေးကဏ္႑သည် ထိ လွယ်ရှလွယ်ကိစ္စဖြစ်၍ နှစ်ဖက် လိုလားချက်များကို အနီးစပ်ဆုံး သဘောတူညီမှု ရရှိရေး ဆွေးနွေး နေကြောင်း ဦးဇော်ဌေးက ပြော သည်။ လုံခြုံရေးကဏ္႑နှင့် ပတ် သက်၍ ညီလာခံရောက်မှ ဆွေး နွေးပါက ဆွေးနွေးပွဲကို ဆိုးရွား စေသည့် အတွေ့အကြုံမျိုး ၂၁ ရာစုပင်လုံ ဒုတိယအစည်းအဝေး တွင် ကြုံခဲ့ရသဖြင့် အလွတ် သဘော ဆွေးနွေးပွဲများ၌ ပွင့် လင်းစွာ ညှိနှိုင်းနေကြောင်း ၎င်း က ဆိုသည်။ ၂၀၁၇ မတ်လကကျင်းပခဲ့ သည့် ၂၁ရာစု ပင်လုံ ဒုတိယ အစည်းအဝေးတွင် လုံခြုံရေး ကဏ္႑ပါ တစ်ခုတည်းသော တပ်မတော်ထားရှိရေး မူဝါဒကို ဆွေးနွေးခဲ့သော်လည်း ညီလာခံ သဘောတူညီချက်အဖြစ် ချ မှတ်နိုင်ခြင်းမရှိပေ။,politic,3
ဇွန်လကုန်တွင် ပြုလုပ် မည့် အမျိုးသားဒီမိုကရေစီအဖွဲ့ ချုပ် နိုင်ငံလုံးဆိုင်ရာ အမျိုးသမီး လုပ်ငန်းကော်မတီများ စုံညီတွေ့ ဆုံပွဲ၌ တိုင်းနှင့် ပြည်နယ်များမှ ဒေသအခြေအနေနှင့် ပတ်သက်၍ နိုင်ငံရေး၊ လူမှုရေးဆိုင်ရာစာ တမ်းများတင်သွင်းရန် ကော်မတီ အဆင့်ဆင့်အား ညွှန်ကြားထား သည်။ ဗဟိုအမျိုးသမီးကော်မတီ က တိုင်းနှင့် ပြည်နယ်အသီးသီးမှ အမျိုးသမီးလုပ်ငန်းကော်မတီ ဥက္ကဋ္ဌများထံ ဇွန်လ ၁၄ ရက်က စာပေးပို့ ညွှန်ကြားခြင်းဖြစ်သည်။အမျိုးသားဒီမိုကရေစီအဖွဲ့ ချုပ်၏ ပထမအကြိမ် နိုင်ငံလုံး ဆိုင်ရာအမျိုးသမီးလုပ်ငန်းကော် မတီများစုံညီတွေ့ဆုံပွဲနှင့် ညီလာ ခံကို နေပြည်တော်ရှိ မြန်မာကွန် ဗင်းရှင်းစင်တာ (MICC-2) တွင် ဇွန်လ ၃၀ ရက်မှ ဇူလိုင် ၂ ရက်အ ထိ သုံးရက်ကြာ ပြုလုပ်မည်ဖြစ် သည်။ ‘‘ဒေသမှာလိုအပ်တဲ့ အချက်တွေ အဓိကတင်ပြနိုင်ဖို့ ရည်ရွယ်ချက်နဲ့ အစီရင်ခံစာတွေ တင်စေတာပါ။ အကြမ်းဖျင်း၊ခြောက်မိနစ် တင်ပြချက်တွေအတွက် လမ်း ညွှန်ထားပါတယ်’’ဟု ဒီချုပ်ဗဟို အမျိုးသမီးကော်မတီ ပြောရေးဆို ခွင့်ရှိသူ လွှတ်တော်ကိုယ်စား လှယ် ဒေါ်သန္တာကပြောသည်။ အဆိုပါညီလာခံတွင် ကော် မတီအသီးသီး၏ အမျိုးသမီးအ ရေးကူညီဆောင်ရွက်ပေးမှုဆိုင် ရာ အစီရင်ခံစာများ၊ နိုင်ငံရေးနှင့် သက်ဆိုင်သည့် အစီရင်ခံစာများ တင်ပြမည်ဖြစ်ကာ အမျိုးသမီး များအရေး၊ ကလေးများအရေး နှင့်ပတ်သက်၍ လုပ်ငန်းစဉ်များ ချမှတ်မည်ဖြစ်ကြောင်း ဒေါ်သန္တာ က ရှင်းပြသည်။,politic,3
‘ရှစ်လေးလုံးပြည်သူ့ ပါတီ’၏ အမည်၊ အလံနှင့် အမှတ်တံဆိပ်ပြောင်းလဲရန် ပြည်ထောင် စုရွေးကောက်ပွဲကော်မရှင်၏ ဆုံး ဖြတ်ချက်သည် အချက်အလက် တစ်စုံတစ်ရာ စိစစ်ခြင်းမရှိမီကတည်းက ကြိုတင်ဆုံးဖြတ်ထားသည်ဟု ယူဆကြောင်းပါတီခေါင်းဆောင်ဦးကိုကိုကြီးကပြောသည်။ ‘ရှစ်လေးလုံး ပြည်သူ့ပါတီ’တည်ထောင်ရေးဆောင်ရွက်ချက် များ၊ မှတ်ပုံတင်နိုင်ရေး ပြည် ထောင်စုရွေးကောက်ပွဲကော်မရှင် နှင့် ဆွေးနွေညှိနှိုင်းချက်များနှင့် ပတ်သက်၍ ပါတီခေါင်းဆောင် များက ဇွန်လ ၁၇ ရက်တွင် ရန်ကုန်ရှိပါတီဖြစ်မြောက်ရေးရုံးဗဟိုရုံးခန်း ၌ သတင်းစာရှင်းလင်းခဲ့သည်။ ‘‘ကျွန်တော်တို့နဲ့ တွေ့ဆုံ ဆွေးနွေးတဲ့အချက်အလက်တွေ အပေါ်မှာ မူတည်ပြီးတော့ ပြောရရင်အဲဒီကတည်းက (ရှစ်)လေးလုံးမသုံးပါနဲ့၊ နှစ်လုံးသုံးရင် ခွင့်ပြု မယ်ဆိုတဲ့ သဘောထားရှိထားပြီး သား ဖြစ်တယ်။ ကန့်ကွက်လို့ငြင်း ပယ်တယ်ဆိုရင်လည်း ကန့်ကွက် သူတွေကသူတို့စာထဲမှာ ရှစ်လေး လုံးရော၊ ရှစ်နှစ်လုံးရောကန့်ကွက် ထားတယ်။ အဲဒီတော့ ကန့်ကွက် သူတွေက ဘယ်လောက် ကန့် ကွက်၊ကန့်ကွက် ရှစ်နှစ်လုံးဆိုရင် တော့ သူတို့ (ရွေးကောက်ပွဲကော် မရှင်)လက်ခံမယ်ဆိုတဲ့ သဘော ထားက ကြိုတင်ရှိထားပြီးသားဖြစ် နေတဲ့ ပုံစံမျိုးတွေ့ရပါတယ်’’ဟု ဦးကိုကိုကြီးက ပြောသည်။ ရှစ်လေးလုံးလှုပ်ရှားမှုတွင် တစ်နိုင်ငံလုံးက ပါ၀င်ခဲ့ခြင်း၊ ဖွဲ့ စည်းပုံအခြေခံဥပဒေ အခန်း (၁၀) ပါတို့တာ၀န်အရေးသုံးပါး မထိ ခိုက်စေရဟူသော အချက်များနှင့် ကွဲလွဲနေခြင်းကြောင့်ဟု ဆိုကာ ကော်မရှင်သည် တရား၀င်ကန့် ကွက်မှုများ လက်မခံစဉ်ကာလ ကတည်းက အမည်ပြောင်းလဲရန် မေတ္တာရပ်ခံခဲ့မှုရှိကြောင်းလည်း ဦးကိုကိုကြီးက သတင်းစာရှင်း လင်းပွဲတွင် ထုတ်ဖော်ပြောကြား သည်။ ပါတီမှတ်ပုံတင်ရေး လုပ် ငန်းစဉ်စတင်သည့် ကာလတစ် လျှောက် ပြည်ထောင်စုရွေး ကောက်ပွဲကော်မရှင်နှင့် ရှစ်လေး လုံး ပြည်သူ့ပါတီခေါင်းဆောင် များ သုံးကြိမ်တွေ့ဆုံဆွေးနွေးခဲ့ကြောင်း ပါတီဒုခေါင်းဆောင် ဦးရဲနိုင်အောင်က ပြောသည်။ ‘‘ကျွန်တော်တို့ ဘယ်လိုခံစားရသလဲဆိုတော့ ဘာမှ အချက်အ လက်တွေ အကြောင်းအရာ စိစစ် တာ၊ ဆုံးဖြတ်တာမလုပ်ခင်မှာက တည်းက ဆုံးဖြတ်ချက်တစ်ခုခုကို ကြိုတင်ပြီးတော့ ရယူထားသ ယောင်၊ ချမှတ်ထားသယောင်ဖြစ် နေတာ။ဒါဟာအဂတိတရားလေး ပါးနဲ့ ပြောရရင် ဆန္ဒာဂတိ။ အ ကြောင်းကိစ္စရပ်တစ်ခုကို ဘာမှ စိစစ်ဆုံးဖြတ်ခြင်း၊ လေ့လာခြင်း မလုပ်ရခင် ဆုံးဖြတ်ထားတယ်ဆို ရင် ဆန္ဒာဂတိ၊ဒါအဂတိလိုက်စား တဲ့ သဘောပဲ။ အဂတိတရားလေး ပါးနဲ့ ငြိစွန်းတယ်လို့ ကျွန်တော်တို့ က အဲဒီလိုယူဆပါတယ်’’ ဟုဦးကိုကိုကြီးက ဆက်လက်ပြော သည်။ ထို့အတူ ပြည်ထောင်စုရွေး ကောက်ပွဲကော်မရှင်၏ ဆုံးဖြတ် ချက်သည် ဥပဒေနှင့် ကွဲလွဲကြောင်းလည်း ပါတီခေါင်းဆောင်များက ပြောသည်။ ကော်မရှင်၏ ဆုံးဖြတ်ချက်တွင် ပြည်ထဲရေး၏ ကန့်ကွက်ချက်မပါ၀င်သလို ပါတီ၏ အမည်၊ အလံနှင့် အမှတ်တံဆိပ်တို့သည် ပြည်ထောင်စုရွေးကောက်ပွဲကော်မရှင်၏ ပါတီမှတ်ပုံတင်ခြင်းဆိုင်ရာ ပင်မဥပဒေပါအချက်များနှင့် ငြိစွန်းမှုမရှိကြောင်း ဦးကိုကိုကြီးက အခိုင်အမာပြောသည်။ ‘‘ပင်မဥပဒေမှာ နိုင်ငံရေး ပါတီများက ကန့်ကွက်နိုင်တယ် ဆိုပြီးပါတယ်။ နည်းဥပဒေပုဒ်မ ၁၄ (ဃ)မှာတော့ ဖော်ပြထားတာ က ခိုင်လုံသော အထောက်အထားဖြင့် ခုနစ်ရက်အတွင်း ကန့်ကွက် နိုင်ကြောင်း အများသိစေရန် ကြေညာရမယ်လို့ ဖော်ပြထားတယ်။ ဆိုတော့ ဒါကို ဒီနေရာမှာ သူက လိုသလို ကစားရတဲ့ ပုံစံမျိုးဖြစ်ပြီး တော့ ဘယ်သူက ကန့်ကွက်နိုင် တယ်လို့ နည်းဥပဒေမှာ ဖော်ပြမ ထားတဲ့အတွက် ကြိုက်သလို ကန့်ကွက်နိုင်သယောင် ကောက်ချက် ချသလို ဖြစ်နေတယ်’’ဟု ဦးကိုကို ကြီးက ရှင်းပြသည်။ ထို့အတူ ‘ရှစ်လေးလုံး ပြည်သူ့ပါတီ’ကို လက်မှတ်ရေးထိုး ကန့်ကွက်မှုများနှင့်ပတ်သက်၍ ကန့် ကွက်ပိုင်ခွင့်ရှိသူဖြစ်ကြောင်း စိစစ်ခြင်းရှိ၊မရှိနှင့် ကန့်ကွက်ခံရမှု အခြေအနေများကို ပါတီတာ၀န်ရှိသူများထံ တစ်စုံတစ်ရာ ပြောကြားခြင်း၊ အကြောင်းကြားခြင်းမ ရှိသည့်အပေါ် ပါတီခေါင်းဆောင် များက မေးခွန်းထုတ်သည်။ ရှစ်လေးလုံး ပြည်သူ့ပါတီ၏ အမည်၊ အလံနှင့် အမှတ်တံဆိပ် ကို ကန့်ကွက်လိုပါက ခုနစ်ရက်အ တွင်း ကန့်ကွက်နိုင်ကြောင်း ပြည်ထောင်စု ရွေးကောက်ပွဲကော်မ ရှင်က မေလ ၅ ရက်တွင်ကြေညာ ပြီးနောက် လက်မှတ်ထိုးကန့် ကွက်သူ ၂၀၀ ကျော်ရှိကြောင်း ဦးမြင့်နိုင်က ပြောကြားထား သည်။ ‘ရှစ်လေးလုံးပြည်သူ့ပါတီ’ ကို ကန့်ကွက်သည်ဟု ထုတ်ဖော် ပြောကြားသူများတွင် ပြည်ပရောက် ၈၈ မျိုးဆက် ကျောင်းသားဟောင်းများ ပါ၀င်သည်။ ‘‘ကန့်ကွက်မှုတွေကိုတော့ ကျွန်တော်ကတော့ အကောင်း ဘက်က Positive တွေးပါတယ်။နိုင်ငံခြားက ပြန်လည်ရောက်ရှိ လာသော ကျွန်တော်တို့ ၈၈ ရဲ ဘော်များ အခုလို မြန်မာ့နိုင်ငံရေး မှာ ၀င်ရောက်ပြောဆိုခွင့်၊ ကန့် ကွက်ခွင့်ရမယ်ဆိုရင် ကျွန်တော် တို့ နိုင်ငံတကာမှာရှိနေတဲ့ ပြည်ပ ရောက် ရဲဘော်အားလုံးအတွက် တံခါးတစ်ချပ်ပွင့်သွားတာပါပဲ။ ကျွန်တော်ကြိုဆိုပါတယ်’’ ဟု ဦးကိုကိုကြီးက ပြောသည်။ ဆင်တူယိုးမှား မရှိသလို ကိုယ်တိုင်လည်း ယင်းအရေးတော်ပုံတွင် တစ်ဘ၀လုံး ဖြတ် သန်းခဲ့ခြင်း၊ ရှစ်လေးလုံးတွင် ဖြတ်သန်းခဲ့သည့် လုပ်ဖော်ကိုင်ဖက် များအားလုံးကို ဂုဏ်ပြုသည့်အ နေဖြင့် ရှစ်လေးလုံးအမည်ကို ရွေးချယ်ခြင်းဖြစ်ကြောင်း ၎င်းကဆို သည်။ ‘‘ကျွန်တော်တို့ ကိုယ်တိုင် ကလည်း မဟာမိတ်ပေါ်လစီကို ကျင့်သုံးမှာဖြစ်တဲ့အတွက် ကျွန် တော်တို့ ချစ်ကြည်ရင်းနှီးမှုကရှိ ထားပြီးသားပါ။ ဆက်ပြီးတော့ လည်း ဒါကို မြှင့်တင်သွားမှာဖြစ် ပါတယ်’’ဟု ဦးကိုကိုကြီးက အခြားနိုင်ငံရေးအင်အားစုများနှင့် ဆက်ဆံရေးနှင့် ပတ်သက်၍ ရှင်းလင်းသည်။ ရှစ်လေးလုံး ပြည်သူ့ပါတီ အနေဖြင့် ဇူလိုင် ၁၃ ရက်မတိုင်မီ နာမည်၊ အလံနှင့် အမှတ်တံဆိပ်အသစ်များ မတင်ပါက ပါတီထူ ထောင်ခွင့် အလိုအလျောက်ပျက် ပြယ်မည် ဖြစ်ကြောင်း ပြည်ထောင်စုရွေးကောက်ပွဲကော်မရှင်က အ ကြောင်းကြားထားသည်။ ပြည် ထောင်စုရွေးကောက်ပွဲကော်မ ရှင်၏ ညွှန်ကြားချက်တွင် ရှစ်လေးလုံး ပြည်သူ့ပါတီအနေဖြင့် ပါတီ အမည်၊ အမှတ်တံဆိပ်နှင့် အလံ တို့ကို ပြောင်းလဲရာတွင် ရှစ်လေး လုံးဟူသော စကားရပ်ကို စာဖြင့် သော်လည်းကောင်း၊ အက္ခရာဖြင့် သော်လည်းကောင်း ထည့်သွင်း ခြင်းမပြုရန် ပါ၀င်သည်။ တိုင်းနှင့် ပြည်နယ်အသီးသီး ရှိ ရှစ်လေးလုံးပြည်သူ့ပါတီဖြစ် မြောက်ရေးကော်မတီ၀င်များက မူ ဇွန်လ ၂၄ ရက်၌ ရန်ကုန်မြို့တွင်အစည်းအေ၀းပြုလုပ်ကာ ပါတီ အမည်၊ အလံ၊ အမှတ်တံဆိပ်တို့ ပြောင်းလဲရန် ပြည်ထောင်စုရွေး ကောက်ပွဲကော်မရှင်၏ ညွှန်ကြား ချက်နှင့်ပတ်သက်၍ ညှိနှိုင်းတိုင် ပင်မည် ဖြစ်ကြောင်း ပါတီပြော ရေးဆိုခွင့်ရှိသူများက ပြောသည်။ ၂၀၁၆ ဇူလိုင် ၁၅ ရက်တွင် နိုင်ငံရေးပါတီတစ်ရပ်ဖြစ်မြောက် ရေး ၈၈ မျိုးဆက်ကျောင်း သားများအပါအ၀င် နိုင်ငံရေးအင်အားစုများက နိုင်ငံရေးပါတီဖြစ်မြောက်ရေးကော်မတီအနေဖြင့် စတင်ဖွဲ့စည်းဆောင်ရွက်ခဲ့သည်။ ရှစ်လေးလုံးပြည်သူ့ပါတီသည် ပါတီတည်ထောင်ခွင့်အတွက် ဆောင်ရွက်စဉ်အတွင်း တိုင်းနှင့် ပြည်နယ်အသီးသီးတွင် ကော်မတီဖွဲ့စည်းမှုများ ဆောင်ရွက်ခဲ့ရာ လက်ရှိတိုင်းဒေသကြီး ခုနစ်ခုနှင့် ပြည်နယ်နှစ်ခု၌ စည်းရုံးရေးကော်မတီများ ဖွဲ့စည်းပြီး ဖြစ်သည်။,politic,3
အစိုးရက လက်ရှိ ချမှတ် အကောင်အထည်ဖော်မည့် IDP စခန်းများပိတ်သိမ်းနိုင်ရန် မဟာ ဗျူဟာစီမံချက်ကို ရပ်ဆိုင်းကာ လူ့အခွင့်အရေးဥပဒေစံညွှန်းများ နှင့် ကိုက်ညီသော နေရပ်ပြန်ရေး၊ ပြန်လည်နေရာချထားရေး မဟာ ဗျူဟာစီမံချက်မျိုးသာ အကောင် အထည်ဖော်သင့်ကြောင်း ကချင်အရပ်ဘက်အဖွဲ့အစည်း ကိုးခု ပါဝင်သည့် ပူးပေါင်းလုပ်ငန်းစဉ် အဖွဲ့ JST က ယမန်နေ့တွင် ထုတ်ပြန်သည်။ တပ်မတော်နှင့် ကချင်လက် နက်ကိုင်အဖွဲ့ (KIA)တို့၏ ကာလ ရှည်ကြာ တိုက်ပွဲများအကြား စစ် ဘေးရှောင်ပြည်သူများအတွက် အစားအစာ၊ ခိုလှုံရာနေရာနှင့် အခြေခံလိုအပ်ချက်များ ဖြည့် ဆည်းဆောင်ရွက်ရန် ခဲယဉ်းလာ ကြောင်း တစ်ကျော့ပြန် ကချင် တိုက်ပွဲ (၇) နှစ်ပြည့် ထုတ်ပြန် သည့်အစီရင်ခံစာတွင် ဖော်ပြ သည်။ တပ်မတော်နှင့် KIA အကြား ၂၀၁၁ က စ၍ တစ်ကျော့ပြန်ဖြစ် ပွားသည့်လက်နက်ကိုင်ပဋိပက္ခ သည် ဇွန်လ ၉ ရက်တွင် ခုနစ်နှစ် ပြည့်မြောက်ခဲ့သည်။ ယင်းကာလ အတွင်း တိုက်ပွဲများကြောင့် ကချင်နှင့် ရှမ်းပြည်နယ်မြောက် ပိုင်းရှိ စစ်ဘေးရှောင်စခန်း ၁၆၇ ခု၌ လူပေါင်းတစ်သိန်းနှစ်သောင်း ကျော် နေရပ်စွန့်ခွာတိမ်းရှောင်နေ ထိုင်ရဆဲဖြစ်ကြောင်း JST ၏အ ချက်အလက်များက ဖော်ပြ သည်။ ပြည်တွင်းနေရပ်စွန့်ခွာ စစ် ဘေးတိမ်းရှောင်လာသည့် ခုနစ် နှစ်တာကာလအတွင်း တရွေ့ရွေ့ တိုးလာသော စစ်ဘေးရှောင်များ ကို လက်ခံနေရာချထားပေးနိုင်ရန် တစ်နေ့တခြား ခက်ခဲလာသကဲ့ သို့ စစ်ရှောင်စခန်းအများစုသည် အသစ်ပြင်ဆင်တည်ဆောက်ရန် လိုအပ်လာနေပြီဖြစ်ကြောင်း JST ၏ဇွန်လ ၉ ရက်တွင် ထုတ်ပြန် သောအစီရင်ခံစာ၌ ဖော်ပြသည်။ နည်းပါးလှသည့် ကလေး ထိန်းကျောင်းများမှသည် အထက် တန်းအထိ ပညာရေးလိုအပ်ချက် သည် ဝမ်းနည်းဖွယ်ရာ ကောင်း လောက်အောင် ချို့တဲ့နေဆဲဖြစ် ကြောင်း ‘‘ခုနစ်နှစ်တာ ကြာမြင့်နေပြီဖြစ်သည့် ကချင်နှင့် ရှမ်းပြည် နယ်မြောက်ပိုင်းဒေသများရှိ စစ်ပွဲ၊ လူ့အခွင့်အရေးချိုးဖောက်မှုများ၊ နေရပ်စွန့်ခွာ စစ်ဘေးတိမ်းရှောင် စေခြင်းနှင့် လူသားများ၏ထိခိုက် နာကျင်မှု’’ ဟု အမည်ပေးထား သည့် JST အစီရင်ခံစာတွင် ဖော်ပြသည်။ ထို့အပြင် ကချင်ဒေသရှိ စစ် ရှောင်စခန်းများအပါအဝင် ပြည် နယ်လေးခုရှိ IDP (ပြည်တွင်းနေ ရပ်စွန့်ခွာတိမ်းရှောင်သူများ) စခန်းအားလုံး ပိတ်သိမ်းနိုင်ရေး လတ်တလော ပြင်ဆင်စပြုလာ သည့် အစိုးရ၏မဟာဗျူဟာစီမံ ချက်သည် အားနည်းချက်များရှိ နိုင်ကြောင်း JST ပြောရေးဆိုခွင့် ရှိသူများက ဆိုသည်။ IDP စခန်းများပိတ်သိမ်းနိုင် ရန် မဟာဗျူဟာစီမံချက်ကြောင့် စစ်ရှောင်များ၏အခွင့်အရေးများ ကို အသိအမှတ်ပြုမခံရဘဲ အ တင်းအကျပ် ပြန်လည်နေရာချ ထားခြင်းဆိုင်ရာ ထိတ်လန့်ဖွယ် အခြေအနေများ ဖြစ်နေကြောင်း နှင့် အခြားတစ်ဖက်တွင် ကချင် ပြည်နယ်ရှိ စစ်ရှောင်များ စွန့်ခွာခဲ့ သည့် နေရင်းရပ်ရွာဒေသများ၌ အကြီးအကျယ် မြေယာသိမ်းယူမှု ကဲ့သို့သော စိန်ခေါ်မှုနှင့်အခက် အခဲများကို စစ်ရှောင်များကြုံတွေ့ နေရကြောင်း အစီရင်ခံစာတွင် ဖော်ပြသည်။ ‘‘လူသားချင်းစာနာထောက် ထားရေး အကူအညီများ စဉ်ဆက်မပြတ်စေရေး၊ ဘေးကင်းလုံခြုံ၍ ဂုဏ်သိက္ခာပြည့်ဝသည့် အနာ ဂတ်နေရပ်ပြန်ရေးနှင့် ပြန်လည် နေရာချထားရေးလုပ်ငန်းများနှင့် ပတ်သက်သည့်နယ်ခံလူသားချင်း စာနာထောက်ထားရေးအဖွဲ့အ စည်းများ၏အခန်းကဏ္႑နှင့် ထည့်ဝင်ကူညီမှုကို အသိအမှတ်ပြု၍ ထောက်ခံအားပေးရန် သက်ဆိုင် ရာအဖွဲ့အစည်းများအားလုံးကို ပန်ကြားလိုပါသည်’’ဟု JST က သဘောထားထုတ်ပြန်သည်။ ထို့အပြင် လတ်တလော တိုး လာသည့် IDP များအတွက် လူ သားချင်းစာနာထောက်ထားရေး အထောက်အပံ့များ အရေးတကြီး လိုအပ်နေသဖြင့် အကူအညီပေး နိုင်ရန်လည်း သက်ဆိုင်ရာအဖွဲ့ အစည်းအသီးသီးကို ပူးပေါင်း လုပ်ငန်းစဉ်အဖွဲ့ (JST)က တိုက် တွန်းသည်။ လက်ရှိတွင် ကချင်ဒေသရှိ စစ်ရှောင်စခန်းများအပါအဝင် ပြည်နယ်လေးခုရှိ IDP(ပြည်တွင်း နေရပ်စွန့်ခွာတိမ်းရှောင်သူများ) စခန်းအားလုံး ပိတ်သိမ်းနိုင်ရေး အစိုးရက ဦးဆောင်ဆောင်ရွက် ရန် စတင်ဆွေးနွေးနေသည်။ အ ကြောင်းအမျိုးမျိုးကြောင့် ဖွင့်လှစ် ထားသည့် IDP စခန်းများပိတ် သိမ်းနိုင်ရန် မဟာဗျူဟာစီမံချက် ရေးဆွဲနိုင်ရေး ပထမအကြိမ် အ လုပ်ရုံဆွေးနွေးပွဲကို ဇွန်လ ၂ ရက်က ကျင်းပရာ အစိုးရဌာနဆိုင်ရာ တာဝန်ရှိသူများ၊ ကုလသမဂ္ဂအဖွဲ့ အစည်းများမှ တာဝန်ရှိသူများ တက်ရောက်ခဲ့သည်။,politic,3
အမျိုးသားဒီမိုကရေစီ အဖွဲ့ချုပ် အစိုးရလက်ထက် ၂နှစ် သက်တမ်းအတွင်း မြန်မာနိုင်ငံ ၏ လွတ်လပ်စွာ ထုတ်ဖော်ပြော ဆိုခွင့် အခြေအနေသည် ယခင် ထက် ဆိုးရွားလာပြီး အနုတ်လက္ခ ဏာဆောင်နေကြောင်း အသံ (Athan)အဖွဲ့က ယမန်နေ့တွင် ထုတ်ပြန်သည့် အစီရင်ခံစာ၌ ဖော်ပြထားသည်။ ဒီချုပ်အစိုးရလက်ထက်တွင် ဆက်သွယ်ရေးဥပဒေဖြင့် တရား စွဲဆိုမှုများ မြင့်တက်လာခြင်း၊ သတင်းသမားများ တရားစွဲဆို ထောင်ချခံရမှု ပိုမိုများပြားလာ ခြင်း၊ ပုဒ်မ ၆၆ (ဃ)ကို မပယ် ဖျက်ခဲ့ခြင်း၊ ငြိမ်းချမ်းစွာစုဝေးခြင်း နှင့် စီတန်းလှည့်လည်ခြင်းဆိုင်ရာ ဥပဒေကို ပိုမိုတင်းကျပ်သည့် အခြေအနေဖြစ်အောင် ဖန်တီး ပြင်ဆင်နေခြင်း စသည်တို့ကြောင့် ထိုသိ့ု သတ်မှတ်ခြင်းဖြစ်ကြောင်း အသံအဖွဲ့က ဆိုသည်။ ‘‘အဲဒီလိုဖြစ်တဲ့အတွက် ဒီ အစိုးရအပေါ်မှာ နိုင်ငံတကာရဲ့ ယုံကြည်မှု ကျဆင်းလာနိုင်တယ်။ ပြည်သူလူထုအနေနဲ့လည်း မျှော် လင့်ထားတဲ့အတိုင်း မဖြစ်တဲ့ အတွက် စိတ်ပျက်သွားတာမျိုး တွေ ကြုံလာနိုင်တယ်’’ဟု အသံ အဖွဲ့ အမှုဆောင်ဒါရိုက်တာ မောင်ဆောင်းခက ပြောသည်။ အစိုးရနှင့် လွှတ်တော်တို့ အနေဖြင့် လွတ်လပ်စွာ ထုတ် ဖော်ပြောဆိုခွင့်ကို မြှင့်တင်ရေး ဆက်သွယ်ရေးဥပဒေပုဒ်မ ၆၆ (ဃ)၊ ၆၈ (က)( ၇၇)တို့ကို ဖျက် သိမ်းရန်၊ ငြိမ်းစုစီဥပဒေကို ဒီမိုကရေစီစံချိန်စံညွှန်းများနှင့်အညီ ပြဋ္ဌာန်းရန်၊ ပြည်သူ့အသံ ဖြစ် သည့် ဝေဖန်မှုများကို ဂရုပြု နား ထောင်၍ ပြင်းထန်သည့် ဥပဒေ များဖြင့် တရားစွဲဆိုခြင်းမပြုရန် အသံအဖွဲ့က အကြံပြု တိုက်တွန်း ထားသည်။ ဆက်သွယ်ရေး ဥပဒေကို ပြည်ခိုင်ဖြိုးပါတီဝင်အမတ်များ ဦးဆောင်သည့် ပထမအကြိမ် လွှတ်တော်က ပြဋ္ဌာန်းခဲ့သော် လည်း ယခင်အစိုးရလက်ထက် တွင် ယင်းဥပဒေဖြင့် တရားစွဲဆိုမှု ၁၁ မှုရှိပြီး ဒီချုပ်အစိုးရလက် ထက်၂နှစ်အတွင်း ၁၁၃ မှုအထိရှိ ကြောင်း အစီရင်ခံစာက ထောက် ပြသည်။ လက်ရှိ လွှတ်တော်သက် တမ်းအတွင်း ၂၀၁၇ က ယင်း ဥပဒေကို ပြစ်ဒဏ်လျှော့ပေါ့ခြင်း နှင့် ကြားလူက တရားစွဲဆိုခြင်း မပြုနိုင်စေရန် ပြန်လည်ပြင်ဆင်ခဲ့ သည်။ သို့သော် ယင်းပြင်ဆင် ချက်သည် ဒီမိုကရေစီ၊ လူ့အခွင့် အရေး စံနှုန်းများနှင့် ကိုက်ညီမှုမရှိ သေးကြောင်း အသံအဖွဲ့က သုံး သပ်သည်။ တပ်မတော်အနေဖြင့် ပြည် သူတို့၏ လွတ်လပ်စွာ ထုတ်ဖော် ပြောဆိုခွင့်နှင့် သတင်းအချက်အ လက် ရယူပိုင်ခွင့်ကို လေးစား လိုက်နာသင့်ပြီး တပ်မတော်သား လွှတ်တော်ကိုယ်စားလှယ်များ၏ လွှတ်တော်တွင်း ဆွေးနွေးချက် များတွင် လွတ်လပ်စွာ ထုတ်ဖော် ပြောဆိုခွင့်ကို အကန့်အသတ်ဖြစ် စေမည့် ဆွေးနွေးမှုများကို ရှောင် ကြဉ်သင့်ကြောင်း အစီရင်ခံစာ၌ ဖော်ပြထားသည်။ လက်ရှိ လွှတ်တော်ကို လွှမ်း မိုးထားသည့် ဒီချုပ်ပါတီဝင် ကိုယ် စားလှယ်များက ကြိုးပမ်းနေသည့် ငြိမ်းစုစီ ပြင်ဆင်ချက်နှင့်ပတ် သက်၍ တပ်မတော်သားကိုယ်စား လှယ်များ၏ ဆောင်ရွက်ချက်အ ပေါ် ကြိုဆိုသော်လည်း အခြား သော ဥပဒေပြဋ္ဌာန်းရေးကိစ္စရပ် များတွင် လွတ်လပ်စွာ ထုတ်ဖော် ပြောဆိုခွင့်နှင့် လူ့အခွင့်အရေးတို့ ကို အခြေခံ၍ ဆွေးနွေးသင့် ကြောင်း မောင်းဆောင်းခက အ ကြံပြုသည်။ ‘‘ငြိမ်းစုစီဥပဒေ ပြင်ဆင် ချက်နဲ့ပတ်သက်ပြီး တပ်မတော် သားကိုယ်စားလှယ်တွေက ကန့် ကွက်တာတွေရှိတယ်။ အဲဒါကို လည်း ကြိုဆိုပါတယ်။ သို့သော် နောက်လာမယ့် ဥပဒေတွေမှာ လည်း ဒီလိုပဲ လွတ်လပ်စွာ ထုတ် ဖော်ပြောဆိုခွင့်အပေါ်မှာရပ်တည် ပြီးတော့ ဆက်လက်လုပ်ဆောင် သွားစေချင်တယ်။ ငြိမ်းစုစီဥပဒေ ကတော့အငြင်းပွားစရာတွေလည်း ရှိနေတယ်’’ဟု ၎င်းကဆိုသည်။ အသံအဖွဲ့ကို ၂၀၁၈ ဇန်န ဝါရီ ၁၅ ရက်တွင် စတင်ဖွဲ့စည်း ခဲ့သော်လည်း ယခု အစီရင်ခံစာ ထုတ်ပြန်ရန် ဒီချုပ်အစိုးရသက် တမ်း ၂နှစ်အတွင်း ဖြစ်ပွားခဲ့သည့် တရားစွဲဆိုမှုများ၊ ဖြစ်စဉ်များအ ပေါ် အခြေခံပြုစုထားကြောင်း မောင်ဆောင်းခက ပြောသည်။ ဒီချုပ်အစိုးရလက်ထက်တွင် လွတ်လပ်စွာ ထုတ်ဖော်ပြောဆို ခွင့်အခြေအနေ ဆိုးရွားလာ ကြောင်း သုံးသပ်မှုကို သဘောမ တူကြောင်း ပါတီဗဟိုပြန်ကြား ရေးကော်မတီအတွင်းရေးမှူး မုံ ရွာအောင်ရှင်က တုံပြန်သည်။ ‘‘တချို့နေရာတွေ၊ တချို့ကိစ္စတွေ မှာ အကန့်အသတ်ရှိတာမှန် တယ်။ ကျွန်တော်မငြင်းပါဘူး။ ဒီမိုကရေစီဆိုတာ လွတ်လပ်မှုပဲ။ သို့သော်လည်း အဲဒီလွတ်လပ်မှု ကို တာ၀န်သိမှုနဲ့တော့ ကန့်သတ် ဖို့လိုတယ်’’ဟု ၎င်းကပြောသည်။,politic,3
ကြားဖြတ်ရွေးကောက် ပွဲအပေါ် မဲဆန္ဒရှင်ပြည်သူများ၏ မဲပေးလိုစိတ်နှင့် သဘောထားအမြင်စစ်တမ်းတစ်ခုကိုရွေးကောက် ပွဲဆိုင်ရာ ပြည်သူ့လှုပ်ရှားမှုအဖွဲ့ (PACE) က ကောက်ယူမည်ဖြစ်သည်။ ရွေးကောက်ပွဲစောင့်ကြည့် လေ့လာမှုမပြုလုပ်မီ ကနဦး အနေဖြင့် မဲဆန္ဒရှင်များ၏ သ ဘောအမြင်စစ်တမ်းကို စေတနာ့ ၀န်ထမ်း ၁၂၀ ကျော်ဖြင့် ဇွန်လ ကုန်တွင် စတင်ကောက်ယူ မည်ဖြစ်ကြောင်း PACE အဖွဲ့ အမှုဆောင်ဒါရိုက်တာ ဦးစိုင်းရဲ ကျော်စွာမြင့်ကပြောသည်။ ‘‘မဲဆန္ဒရှင်စာရင်းကြေညာ ပြသတာနဲ့ပတ်သက်ပြီးသူတို့ရဲ့ အရင် အတွေ့အကြုံတွေကို ကောက်ယူသွားမယ်။ ဒါတွေကို ကော်မရှင်က သိရှိသွားရင်တော့ သူတို့ဘက်ကလည်း ၂၀၂၀ ရွေး ကောက်ပွဲအတွက် ကြိုတင်ပြင် ဆင်နိုင်တာပေါ့’’ ဟု ၎င်းကပြော သည်။ ၂၀၁၅ ရွေးကောက်ပွဲအ တွက် မဲဆန္ဒရှင်ပြည်သူများ၏ မဲ ပေးလိုစိတ်ရှိ၊ မရှိ စစ်တမ်းကောက် ယူရာ၌ ၈၀ ရာခိုင်နှုန်းကျော်မဲ ပေးလိုစိတ်ရှိခဲ့သည်။ ၂၀၁၇ကြား ဖြတ်ရွေးကောက်ပွဲတွင် ၇၀ ရာ ခိုင်နှုန်းခန့်က မဲပေးလိုစိတ်ရှိသည်ဟု ဖြေဆိုခဲ့ကြောင်း ဦးစိုင်းရဲကျော်စွာမြင့်က ရှင်းပြသည်။ ထို့အပြင် PACE အဖွဲ့က ရွေးကောက်ပွဲအကြိုကာလကစ ၍မဲဆန္ဒရှင်စာရင်း ကြေညာပြသ မှုဖြစ်စဉ်၊ မဲဆွယ်စည်းရုံးရေးကာ လ၊ မဲဆန္ဒနယ်ပြင်ပကြိုတင်မဲပေး ခြင်း၊ မဲဆန္ဒနယ်အတွင်းကြိုတင် မဲပေးခြင်း၊ ရွေးကောက်ပွဲနေ့မဲ ပေးမှုဖြစ်စဉ်၊ မဲရလဒ်စုပေါင်းရေ တွက်မှုဖြစ်စဉ်များကို မြို့နယ်၁၂ ခုတွင်ကာလရှည် စောင့်ကြည့် လေ့လာသူ ၂၄ ဦး၊ ရွေးကောက် ပွဲနေ့တွင် ကာလတိုစောင့်ကြည့် သူ ၆၀၀ ကျော်ဖြင့်ဆောင်ရွက် မည်ဖြစ်သည်။ လစ်လပ်မဲဆန္ဒနယ် ၁၃ခုရှိ သည့်ကြားဖြတ်ရွေးကောက်ပွဲကို နို၀င်ဘာ၃ရက်တွင်ကျင်းပမည် ဖြစ်သည်။,politic,3
ရခိုင်ပြည်နယ်တွင် အ မျိုးသားအဆင့် နိုင်ငံရေးဆွေးနွေး ပွဲပြုလုပ်ခွင့် မရသော်လည်း ၂၁ ရာစုပင်လုံအစည်းအေ၀းအတွက် ရခိုင်လွတ်မြောက်ရေးပါတီ(ALP)က မူဝါဒစာတမ်းတစ်စောင် တင် ပြမည်ဖြစ်ကြောင်း ALP ဗဟိုအ လုပ်အမှုဆောင် ဒေါ်စောမြရာဇာ လင်းက ပြောသည်။ ပြည်ထောင်စုငြိမ်းချမ်းရေး ညီလာခံ ၂၁ ရာစုပင်လုံတွင် ဆွေး နွေးရသည့် နိုင်ငံရေး၊ စီးပွားရေး၊ လူမှုရေး၊ မြေယာ၊ သဘာ၀ပတ် ၀န်းကျင်ကဏ္႑တို့အတွက် ရည် ရွယ်ရေးဆွဲထားသော ALP ၏ မူ ဝါဒစာတမ်းသည် ALP အဖွဲ့အ တွင်း၌သာ ဆွေးနွေးရေးဆွဲထား သည်။ သို့သော် ယင်းစာတမ်းသည် အခြားတိုင်းရင်းသားလက်နက် ကိုင်အဖွဲ့များ၏ သဘောထား၊ ရခိုင်လူထုဆန္ဒနှင့် ကွာဟမှု မရှိကြောင်း ၎င်းက ပြောသည်။ ‘‘ကျွန်မတု့ိကတော့ အကြမ်း ဖျင်းလုပ်ထားတဲ့ ကိစ္စကို ပါတီ တွေကိုလည်း ပေးထားတယ်။ အကြံပြုချက်တွေ ရရင်လည်း ကောင်းတာပေါ့။ အခုကတော့ ALP ရဲ့ မူဝါဒစာတမ်းအနေနဲ့ပဲ ဖြစ်သွားတာပေါ့။ တခြားသော တိုင်းရင်းသား ခေါင်းဆောင်ကြီး တွေ၊ အဖွဲ့အစည်းတွေ ရေးဆွဲတာနဲ့ မကွာပါဘူး။ လူထုဆန္ဒနဲ့ အများကြီးကွာဟမှာ မဟုတ်ပါ ဘူး’’ဟု ဒေါ်စောမြရာဇာလင်းက ပြောသည်။ ရခိုင်လူမျိုးအလိုက် အမျိုး သားအဆင့် ဆွေးနွေးပွဲကိုမူ လုံခြုံ ရေးအကြောင်းပြ၍ အစိုးရနှင့် တပ်မတော်တို့က ကျင်းပခွင့်မပြု သေးပေ။ ရခိုင်လူမျိုးအလိုက် ဆွေးနွေးပွဲကျင်းပခွင့်ရရေး အစိုးရ နှင့် တပ်မတော်ဘက်က အတတ် နိုင်ဆုံးနည်းလမ်းရှာ ကူညီသင့် ကြောင်း ၎င်းက တောင်းဆိုသည်။ ‘‘အမျိုးသားအဆင့် နိုင်ငံရေး ဆွေးနွေးပွဲ မလုပ်လိုက်ရဘူး။ သို့ သော် အဓိကရှေ့ကိုရောက်ဖို့ အ ရေးကြီးတယ်။ ရှေ့ကို မရောက် ဘူး၊ တစ်ဆို့နေတယ်ဆိုရင် နှစ် ဖက်စလုံးအတွက် အကျိုးမရှိဘူး။ အဲဒီလိုမျိုးမြင်တဲ့အပေါ်မှာတော့ အခုက အမျိုးသားအဆင့် နိုင်ငံ ရေးဆွေးနွေးပွဲ မရသေးပေမယ့်လို့ လည်း ဒီညီလာခံကိုတော့ ဆက် သွယ်မယ်ဆိုပြီးမှ စဉ်းစားလိုက် တာ ဖြစ်တယ်’’ဟု ဒေါ်စောမြရာ ဇာလင်းက ရှင်းပြသည်။ NCA လက်မှတ်ထိုးရှစ်ဖွဲ့အ နက် ရှမ်းပြည်ပြန်လည်ထူထောင် ရေးကောင်စီ (RCSS) သည် လူမျိုး အလိုက် ဆွေးနွေးပွဲကျင်းပခွင့်ရှိ သော်လည်း ကျင်းပမည့်နေရာ ညှိနှိုင်းမရ၍ လက်ရှိအထိ ကျင်းပနိုင် ခြင်း မရှိသေးပေ။ RCSS က တောင်ကြီး(သို့မဟုတ်) ပင်လုံမြို့တွင် ကျင်းပခွင့်အဆိုပြုထားရာ တပ်မ တော်က လက်မခံ၍ မကျင်းပနိုင် ကြောင်း ပြည်ထောင်စုငြိမ်းချမ်း ရေးဆွေးနွေးမှု ပူးတွဲကော်မတီ (UPDJC) ကိုယ်စားလှယ်များက ပြောသည်။ ရှမ်းလက်နက်ကိုင်အဖွဲ့ RCSS နှင့် ALP တို့ လူမျိုးအလိုက် အမျိုးသားအဆင့် နိုင်ငံရေးဆွေး နွေးပွဲ မကျင်းပဘဲ ၂၁ ရာစုပင်လုံ ကျင်းပမည်ဆိုပါက ဆွေးနွေးမှု အားကောင်းမည်မဟုတ်ကြောင်း အပစ်ရပ်တိုင်းရင်းသား လက်နက် ကိုင်အဖွဲ့ခေါင်းဆောင်များက ပြောကြားထားသည်။ အမျိုးသားအဆင့် နိုင်ငံရေး ဆွေးနွေးပွဲ ကျင်းပရေးကိစ္စ UPDJC တွင် စေ့စပ်ညှိနှိုင်းအဖြေ ရှာနိုင်ခြင်း မရှိသည့် အခြေအနေ မျိုးမဖြစ်သင့်ဟု UPDJC နိုင်ငံရေး ပါတီ အစုအဖွဲ့ကိုယ်စားလှယ် စိုင်း ကျော်ညွန့်က ပြောကြားသည်။ ၂၁ ရာစုပင်လုံ တတိယအ ကြိမ် အစည်းအေ၀းအတွက် ပြင် ဆင်သည့်အနေဖြင့် ပြည်ထောင်စု ငြိမ်းချမ်းရေးဆွေးနွေးမှု ပူးတွဲ ကော်မတီ(UPDJC) လုပ်ငန်း ကော်မတီများ၌ ပါ၀င်သည့် တိုင်း ရင်းသားလက်နက်ကိုင်အဖွဲ့ ကိုယ်စားလှယ်များအစည်းအေ၀းကို ဇွန်လ ၁၅ ရက်တွင် ပြုလုပ်ခဲ့သည်။ ယမန်နှစ် မေလက ကျင်းပ သည့် ၂၁ ရာစုပင်လုံဒုတိယအ ကြိမ် အစည်းအေ၀းတွင် ကဏ္႑ လေးခုမှ ဖက်ဒရယ် အခြေခံမူဆိုင် ရာ သဘောတူညီချက် ၃၇ ချက် ရရှိထားသည်။ တတိယအကြိမ် ပင်လုံအစည်းေ၀းကို ဇူလိုင် ၁၀ ရက်၌ကျင်းပရန် အပစ်ရပ်တိုင်း ရင်းသားလက်နက်ကိုင်အဖွဲ့များ က အဆိုပြုထားသည်။,politic,3
တပ်မတော်ကို အသရေဖျက်သည်ဆိုကာ တရားစွဲခံထားရသော စစ်ရှောင်အရေးဆန္ဒ ပြသူသုံးဦး အမှုနှင့်ပတ်သက်၍ မြစ်ကြီးနားမြို့နယ် တရားရုံးကဇွန်လ ၁၈ ရက်တွင်ငါးကြိမ်မြောက် တရားရုံးချိန်းခေါ်ယူခဲ့သည်။ ‘‘ပြည်နယ် တရားလွှတ် တော်ဘက်က တစ်စုံတစ်ရာ ဆုံးဖြတ်ချက် မချခင် မြို့နယ်ကတော့ ရုံးချိန်းပဲ ယူမယ်ပေါ့။ ဇူလိုင်၂ရက် ကို ရုံးချိန်းပြန်ပေးတယ်။ တရား လွှတ်တော်က ဇူလိုင် ၃ ရက်မှာ ရှေ့နေတွေ လျှောက်လဲချက်ပေး ဖို့ပေါ့’’ဟု တရားစွဲခံထားရသူ ကိုလွမ်းဇောင်းက ပြောသည်။ အမှုပယ်ဖျက်ရန် တင်ပြမှုအ ပေါ် နှစ်ဖက်ရှေ့နေများ၏လျှောက်လဲချက်ပေးပြီးပါက ကချင်ပြည် နယ် တရားလွှတ်တော်က ဇူလိုင်အတွင်းပင် အမိန့်ချမှတ်ဖွယ်ရှိ ကြောင်း ၎င်းကဆိုသည်။ ပိတ်မိစစ်ရှောင်များ ကယ် ထုတ်ပေးရန် မြစ်ကြီးနားမြို့တွင် ဆန္ဒထုတ်ဖော်ရာ၌ တပ်မတော် ကို အသရေဖျက်သည်ဆိုကာ မြောက်ပိုင်းတိုင်း စစ်ဌာနချုပ်မှ ဒုတိယဗိုလ်မှူးကြီး မျိုးမင်းဦးကဆန္ဒပြပွဲ ဦးဆောင်သူ ကိုလွမ်းဇောင်း၊ ကိုဇော်ဂျက်နှင့် ဒေါ်နန်ပူ တို့ကို တရားစွဲဆိုထားသည်။ ယင်းအမှုနှင့် ပတ်သက်ပြီး တရားစွဲခံထားရသူများ၏ ရှေ့နေ့က အမှုသည် ဥပဒေကြောင်းအရ ခိုင်လုံမှု မရှိသဖြင့် ပယ်ဖျက်ပေးရန် ကချင်ပြည်နယ် တရားလွှတ်တော်သို့ တင်ပြထား၍ မြို့နယ်တရားရုံး၌ သက်သေများ စစ်ဆေး ခြင်းကို ဆိုင်းငံ့ထားသည်။ အဆိုပါ အမှုနှင့်ပတ်သက် ပြီး တရားလို ဒုဗိုလ်မှူးကြီး မျိုးမင်းဦးကို မေလ ၂၈ ရက်က စတင်စစ် ဆေးစဉ်တပ်မတော်၏ တာ၀န်ပေးချက်အရ မဟုတ်ဘဲ တပ်မ တော်သားတစ်ဦးအနေဖြင့် တ ရားစွဲဆိုခြင်း ဖြစ်ကြောင်း ထွက်ဆို ခဲ့သည်ဟု တရားစွဲခံရသူသုံးဦး၏ ရှေ့နေများက ပြောသည်။ တရားလို၏ ထွက်ဆိုချက်များသည် ဥပဒေကြောင်းအရ ခိုင်မာမှုမရှိဟု ထောက်ပြပြီး အမှုပယ်ဖျက်ရန် ပြည်နယ်တရားလွှတ် တော်သို့ တင်ခဲ့ကြောင်း ကိုလွမ်းဇောင်း၏ ရှေ့နေ ကိုမုန်ဆိုင်းတူး က ဆိုသည်။ တပ်မတော်နှင့် ကချင်လက် နက်ကိုင်အဖွဲ့ (KIA) တို့၏ ယခု နှစ်ဧပြီအတွင်း တိုက်ပွဲကြောင့် ထွက်ပြေးတိမ်းရှောင်နေရသည့် စစ်ဘေးဒုက္ခသည်များကို ကူညီ ကယ်ထုတ်ပေးရန် ဧပြီ ၃၀ ရက်က မြစ်ကြီးနားမြို့တွင် ဆန္ဒထုတ် ဖော်ခဲ့သည်။ ထို့နောက် ကချင်လူငယ်အဖွဲ့က စစ်ရှောင်အရေး ဆန္ဒထုတ်ဖော်သည့် လှုပ်ရှားမှုကို မေလဒုတိယပတ်အထိ ဆက် လက်ပြုလုပ်ခဲ့သည်။ ယင်းသို့ ဆန္ဒထုတ်ဖော်ရာ တွင် ‘လေယာဉ်ဖြင့် ပြည်သူများ ကို ပစ်မှတ်ထား ဗုံးကြဲခြင်းရပ်’ ‘ပြည်သူများ အားဖမ်းဆီးနှိပ်စက် သတ်ဖြတ်မှုချက်ချင်းရပ်’ စသည့် စာသားများ ရေးသားဖော်ပြခြင်း၊ မေလ ၁ရက် မနောကွင်း၌ ပြုလုပ် သည့် သတင်းစာရှင်းလင်းပွဲတွင် ပိတ်မိပြည်သူများကို တားဆီး ပိတ်ပင်ခြင်းသည် တပ်မတော်သာဖြစ် ကြောင်း၊ ပိတ်မိပြည်သူများကို ဖမ်းဆီးသတ်ဖြတ် စစ်ဆေးခြိမ်း ခြောက်ခြင်းသည် တပ်မတော်သာ ဖြစ်ကြောင်း ပြောဆိုမှုကြောင့် တရားစွဲဆိုခြင်းဖြစ်ကြောင်း တရားလိုဘက်က တင်ပြထားသည်။,politic,3
အစိုးရ၊ လွှတ်တော်နှင့် တပ်မတော်တို့၏ ပြည်ထောင်စု ငြိမ်းချမ်းရေးညီလာခံ-၂၁ရာစု ပင်လုံ တတိယအစည်းအဝေးနှင့် ပတ်သက်သည့် အကြိုညှိနှိုင်း ဆွေးနွေးပွဲကို ဇွန်လ ၁၉ ရက်ကစ ၍ နေပြည်တော်၌ သုံးရက်ကြာ ပြုလုပ်မည်ဖြစ်ကြောင်း နိုင်ငံ တော် အတိုင်ပင်ခံရုံးဝန်ကြီးဌာန ညွှန်ကြားရေးမှူးချုပ် ဦးဇော်ဌေး က ပြောသည်။ ၂၁ ရာစုပင်လုံ တတိယ အစည်းအဝေးကို ဇူလိုင်လလယ် တွင် ကျင်းပရန် အစိုးရအစုအဖွဲ့၊ တိုင်းရင်းသား လက်နက်ကိုင်အ ဖွဲ့များနှင့် နိုင်ငံရေးပါတီကိုယ်စား လှယ်များ ဇွန်လ ၁၆ ရက်တွင် ရန်ကုန်မြို့၌ အလွတ်သဘော ဆွေးနွေးထားသည်။ ‘‘ညီလာခံအကြို၊ ညီလာခံနဲ့ ပတ်သက်တာတွေ ဆွေးနွေးမှာ’’ ဟု ဦးဇော်ဌေးက အစိုးရ၊ လွှတ် တော်၊ တပ်မတော်ကိုယ်စားလှယ် များအကြား ဆွေးနွေးညှိနှိုင်းမည့် အခြေအနေနှင့် ပတ်သက်၍ ယမန်နေ့က ပြောသည်။ ယခင်ကလည်း အစိုးရ၊ လွှတ်တော်၊ တပ်မတော်မှ ၂၁ ရာစုပင်လုံ ညီလာခံကိုယ်စား လှယ်များအကြား တွေ့ဆုံညှိနှိုင်း ခဲ့သည်။ ငြိမ်းချမ်းရေးလုပ်ငန်းစဉ်နှင့် ပတ်သက်ပြီး အထူးသဖြင့် အစိုးရ နှင့် တပ်မတော်အကြား သဘော ထားမတူညီခြင်းများ တွေ့ရသည် ဟု တိုင်းရင်းသားလက်နက်ကိုင် အဖွဲ့ ကိုယ်စားလှယ်အချို့က မှတ်ချက်ပြုထားသည်။ ယင်းအခြေအနေနှင့်ပတ် သက်ပြီး နိုင်ငံတော်အတိုင်ပင်ခံ ရုံးဝန်ကြီးဌာန ပြည်ထောင်စုဝန်ကြီး ဦးကျော်တင့်ဆွေက ဆွေး နွေးပွဲများတွင် ‘‘အစိုးရဘက်ပဲ အရင်ညှိပါဦး’’ဟု ထုတ်ဖော်ပြော ကြားခြင်းများရှိကြောင်း ၂၀၁၇ သြဂုတ်အတွင်း ပြုလုပ်သည့် ၂၁ ရာစုပင်လုံဆိုင်ရာ ပြန်လည် သုံးသပ်ခြင်းနှင့် ကြိုတင်ပြင်ဆင် ခြင်း စကားဝိုင်းဆွေးနွေးပွဲတွင် ပြောဆိုဖူးသည်။ ယင်းဆွေးနွေးပွဲ သို့ အစိုးရ၊ လွှတ်တော်၊ တပ် မတော်အစုအဖွဲ့မှ ညီလာခံကိုယ် စားလှယ်များ တက်ရောက်ခဲ့ သည်။ အစိုးရ၊ လွှတ်တော်နှင့် တပ် မတော်ခေါင်းဆောင်များအကြား အရေးကြီးသည့် မူဝါဒပိုင်းများ တွင် ကြိုတင်ဆွေးနွေးညှိနှိုင်းပြီး ဘုံရပ်တည်ချက် ရယူနိုင်ခဲ့သည့် တိုင် ၂၁ ရာစုပင်လုံ ဒုတိယ အ စည်းအဝေးအပါအဝင် ညီလာခံ များ၊ ဆွေးနွေးပွဲများ၌ ကိုယ်စား လှယ်များ၏ တစ်ဦးချင်း စဉ်းစား သုံးသပ် ဆွေးနွေးမှုများကြောင့် ဝိဝါဒကွဲလွဲမှုများဖြစ်နေကြောင်း ဝန်ကြီးဦးကျော်တင့်ဆွေက ပြော ကြားသည်။ ၂၁ ရာစုပင်လုံ ညီလာခံနှင့် ပတ်သက်ပြီး ဆွေးနွေးညှိနှိုင်းမှု များ ဆောင်ရွက်ထားမှသာ အစိုးရ-လွှတ်တော်-တပ်မတော် ပါဝင်သည့် အစိုးရအစုအဖွဲ့အနေ ဖြင့် ဘုံသဘောထားရပ်တည်ချက် ဖြင့် ရပ်တည်နိုင်မည်ဟု အမျိုး သားပြန်လည်သင့်မြတ်ရေးနှင့် ငြိမ်းချမ်းရေးဗဟိုဌာန (NRPC) ဒုတိယဥက္ကဋ္ဌလည်း ဖြစ်သူ ဦးကျော်တင့်ဆွေက ပြောသည်။ ၂၁ရာစုပင်လုံ ညီလာခံ အစည်းအဝေးများကို အစိုးရ၊ လွှတ်တော်၊ တပ်မတော်၊ တိုင်း ရင်းသားလက်နက်ကိုင်၊ နိုင်ငံရေး ပါတီ၊ တိုင်းရင်းသားနှင့် ပါဝင် သင့်ပါဝင်ထိုက်သူ စသည့် အစု အဖွဲ့ ခုနစ်ဖွဲ့ဖြင့် ကျင်းပခြင်းဖြစ် သည်။,politic,3
ပြည်သူ့လွှတ် တော်၌ ကတိဖြစ်ခဲ့သော မေးခွန်း များအပေါ် ဝန်ကြီးဌာနအချို့၏ ဆောင်ရွက်ချက်အားနည်းနေမှု ကို မေးခွန်းမေးမြန်းသည့် လွှတ် တော်ကိုယ်စားလှယ်ကိုယ်တိုင်က အစိုးရ၏အာမခံချက်များ၊ ကတိ များနှင့် တာဝန်ခံချက်များ စိစစ် ရေးကော်မတီသို့ တင်ပြမှုများရှိ ကြောင်း ယင်းကော်မတီအစီရင်ခံ စာ၌ ဖော်ပြသည်။ ဒုတိယအကြိမ် ပြည်သူ့လွှတ်တော် ပထမပုံမှန်အစည်းအဝေး မှ ဆဋ္ဌမပုံမှန်အစည်းအဝေးအထိ လွှတ်တော်ကိုယ်စားလှယ်များက မေးမြန်းသည့်မေးခွန်းများ၊ တင် သွင်းသည့် အဆိုများနှင့်ပတ်သက် ၍ သက်ဆိုင်ရာပြည်ထောင်စုအ ဆင့် အဖွဲ့အစည်းဝင်များမှ ပြန် လည် ဖြေကြားချက်များအပေါ် အထက်ပါကော်မတီ ဆောင်ရွက်ထားရှိမှုအစီရင်ခံစာကို ယမန်နေ့ လွှတ်တော်အစည်းအဝေးတွင် ဖတ်ကြား တင်ပြခြင်းဖြစ် သည်။ ယင်းသို့ ဝန်ကြီးဌာနအချို့၏ ဆောင်ရွက်ချက်အားနည်းနေမှု အပေါ် လွှတ်တော်ကိုယ်စားလှယ် ကိုယ်တိုင်က ကော်မတီသို့တင်ပြ လာ၍ ဆွေးနွေးညှိနှိုင်းကာ လို အပ်ပါက ဝန်ကြီးဌာနမှ တာဝန်ရှိ ပုဂ္ဂိုလ်များကို ဖိတ်ကြား၍ လုပ် ငန်းများ ဆက်လက်အကောင်အ ထည်ဖော်ရန် ပေါင်းစပ်ညှိနှိုင်းနေ ကြောင်း အစီရင်ခံစာ၌ ဆက် လက်ဖော်ပြသည်။ ကတိဖြစ်ခဲ့သည့် မေးခွန်း များအပေါ် ဆောင်ရွက်ချက်အား နည်းမှုရှိသည့် ဝန်ကြီးဌာနအမည် ကို အစီရင်ခံစာ၌ ထုတ်ပြန်ကြေ ညာခြင်းမရှိပေ။ အလားတူ ကော်မတီသို့ လကုန်ရက်တိုင်း ဝန်ကြီးဌာနများ က ပေးပို့ရမည့် လုပ်ငန်းပြီးစီး ကြောင်း လစဉ်အစီရင်ခံစာကို ဝန်ကြီးဌာနအချို့က ပေးပို့ရန် ပျက်ကွက်နေသဖြင့် ကော်မတီ ၏ ရှေ့လုပ်ငန်းစဉ်များနှောင့်နှေး ကြန့်ကြာမှုများ ဖြစ်ပေါ်စေ ကြောင်း အစီရင်ခံစာက ဆို သည်။,politic,3
နိုင်ငံတော်သမ္မတ ဦးဝင်းမြင့်နှင့် နိုင်ငံတော်၏အတိုင်ပင်ခံပုဂ္ဂိုလ် ဒေါ်အောင်ဆန်းစုကြည်တို့ သည် ဖေ့စ်ဘွတ်ခ်ပေ့ချ်ဖွင့်လှစ်အ သုံးပြုခြင်းမရှိကြောင်း အမျိုးသား ဒီမိုကရေစီအဖွဲ့ချုပ် ပြန်ကြားရေး အဖွဲ့ဝင် ဦးကြည်တိုးက ဇွန်လ ၉ရက်က ၎င်း၏ ဖေ့စ်ဘွတ်ခ်စာမျက် နှာတွင် ရေးသားထားသည်။ လက်ရှိတွင် ဖေ့စ်ဘွတ်ခ်ပေါ်၌ Aung San Suu Kyi အမည်ဖြင့် အပြာရောင်အမှန်ခြစ် (Blue Mark-Verified Profile) ရရှိထားသော ပေ့ချ်တစ်ခုရှိပြီး ဖေ့စ်ဘွတ်ခ်အသုံးပြုသူအများစုက အဆိုပါပေ့ချ်ကို ဒေါ်အောင်ဆန်းစုကြည်၏ ပေ့ချ်အစစ်ဟု ယုံကြည်နေသည်။ နိုင်ငံတော်၏ အတိုင်ပင်ခံ ပုဂ္ဂိုလ်အမည်ဖြစ်သည့် Aung San Suu Kyi သို့မဟုတ် Daw Aung San Suu Kyi အမည်ဖြင့် ဖေ့စ်ဘွတ်ခ်ပေ့ချ် ၁၈ ခုရှိပြီး ပေ့ချ်တစ်ခုသာ အပြာရောင်အမှန်ခြစ် ရရှိထားသည်။ ‘‘တချို့အပြာရောင်အမှတ် အသားတွေက မလျှောက်ဘဲ လည်း ရတာတွေရှိတယ်။ သတင်းမှန်တွေပဲ တင်တဲ့ ပေ့ချ်ကို ဖေ့စ် ဘွတ်ခ်ဘက်ကနေ အပြာရောင် အမှတ်အသားပေးလိုက်တယ်လို့ ထင်ပါတယ်’’ဟု မြန်မာနိုင်ငံ ကွန် ပျူတာပညာရှင်အသင်း အမှု ဆောင် ဦးဇော်သူရိန်ထွန်းက ပြောသည်။ အပြာရောင်အမှတ်အသား ဆိုသည်မှာ ပရိုဖိုင်အမှန်ဖြစ်သည် ကို ကိုယ်စားပြုကြောင်း ၎င်းက ပြောသည်။ နိုင်ငံတော်သမ္မတ၏ ဓာတ်ပုံဖြင့် ဖေ့စ်ဘွတ်ခ်အကောင့် တစ်ခုရှိပြီး ၎င်း၏အမည်၊ ဓာတ်ပုံဖြင့် ဖေ့စ်ဘွတ်ခ်ပေ့ချ်သုံးခုရှိသော် လည်း အပြာရောင်အမှတ်အသား ရရှိထားခြင်းမရှိပေ။ နိုင်ငံတော်၏ အတိုင်ပင်ခံ ပုဂ္ဂိုလ်အမည်ဖြင့် အပြာရောင်အ မှတ်အသားရရှိထားသည့် ဖေ့စ် ဘွတ်ခ်စာမျက်နှာသည် လက်ရှိ တွင် အသုံးပြုခြင်းမရှိဘဲ ၂၀၁၆ ဧပြီ ၁၃ ရက်အထိသာ နောက်ဆုံး အသုံးပြုခဲ့သည်။ အဆိုပါပေ့ချ်ကို Like ပြုလုပ်ထားသူ နှစ်သန်းကျော်ရှိပြီး Followပြုလုပ်ထားသူ နှစ်သန်းခန့် ရှိ သည်။ နိုင်ငံတော်သမ္မတနှင့် နိုင်ငံတော်၏ အတိုင်ပင်ခံပုဂ္ဂိုလ်တို့ ဖေ့စ်ဘွတ်ခ်ပေ့ချ်အသုံးမပြုသည့် အကြောင်းအရာနှင့်ပတ်သက်၍ ဦးကြည်တိုးထံ ဆက်သွယ်သော် လည်း ဖုန်းလက်ခံပြောကြားခြင်း မရှိပေ။ သို့သော် ၎င်း၏ဖော်ပြမှု အောက်တွင် နိုင်ငံတော်သမ္မတ နှင့် နိုင်ငံတော်၏အတိုင်ပင်ခံ ပုဂ္ဂိုလ်တို့ Twitter နှင့် Instagramအသုံးပြုခြင်းရှိ၊ မရှိ ဖေ့စ်ဘွတ်ခ် အသုံးပြုသူများက မေးမြန်းရာ အသုံးပြုခြင်းမရှိကြောင်း ဖြေ ကြားထားသည်။,politic,3
ပြည်ထောင်စုရွေး ကောက်ပွဲကော်မရှင်နှင့် လက်ရှိ မှတ်ပုံတင်ခွင့်ပြုထားသည့် နိုင်ငံ ရေးပါတီအားလုံး ဇွန်လ ၁၄ ရက် တွင် နေပြည်တော်၌ တွေ့ဆုံရန် ဖိတ်ကြားထားကြောင်း ကော် မရှင်ပြောရေးဆိုခွင့်ရှိသူ ဦးမြင့် နိုင်က ပြောကြားသည်။ သမ္မတဦးဝင်းမြင့်က နိုင်ငံ ရေးပါတီများနှင့် တွေ့ဆုံ၍ ပါတီ များ၏ အသံကို နားထောင်ရန် ဇွန်လ ၁ ရက်က တိုက်တွန်းပြီး နောက် နှစ်ပတ်ခန့်အကြာတွင် ကော်မရှင်က ထိုသို့တွေ့ဆုံရန် စီ စဉ်ခြင်းဖြစ်သည်။ နိုင်ငံရေးပါတီ များနှင့်တွေ့ဆုံရာ၌ ဆွေးနွေးမည့် အကြောင်းအရာကို ဦးမြင့်နိုင်က ထုတ်ဖော်ပြောကြားခြင်းမပြုပေ။ ‘‘အစည်းအဝေးပြီးရင်တော့ သိမှာပါ’’ဟု ၎င်းကပြောသည်။ နိုင်ငံရေးပါတီများနှင့် တွေ့ဆုံရန် စီစဉ်ခြင်းသည် သမ္မတဦးဝင်းမြင့် ၏ တိုက်တွန်းချက်ကြောင့် ဟုတ်၊ မဟုတ် မေးမြန်းရာ ‘‘အရင်လည်း တွေ့ခဲ့ဖူးပါတယ်။ သမ္မတကြီးက တိုက်တွန်းတဲ့အတွက် ပိုမြန်သွား တာပေါ့’’ဟု ၎င်းကပြောသည်။ ပြည်ထောင်စုရွေးကောက်ပွဲ ကော်မရှင်နှင့် တွေ့ဆုံရာတွင် လွတ်လပ်၍မျှတသည့် ရွေး ကောက်ပွဲများကျင်းပနိုင်ရေး မေးမြန်း ဆွေးနွေးမည်ဖြစ်ကြောင်း နိုင်ငံရေးပါတီအချို့မှ တာဝန်ရှိသူ များက ပြောသည်။‘‘ဖိတ်တာတော့ ရွေးကောက်ပွဲဆိုင်ရာ ကိစ္စများ တွေ့ဆုံဆွေးနွေးလိုပါသဖြင့်လို့ တော့ပါတယ်။ ပါတီတွေနဲ့ ကော် မရှင်ကြားထဲမှာ နားလည်မှုလွဲတဲ့ ကိစ္စတွေ ပွင့်ပွင့်လင်းလင်း ဆွေး နွေးဖို့တော့ရှိတယ်’’ဟု ပြည် ထောင်စုကြံ့ခိုင်ရေးနှင့် ဖွံ့ဖြိုးရေး ပါတီပြောရေးဆိုခွင့်ရှိသူ ဒေါက် တာ နန္ဒာလှမြင့်ကပြောသည်။ ယခုနှစ် နိုဝင်ဘာတွင် ကျင်း ပမည့် ကြားဖြတ်ရွေးကောက်ပွဲ တွင် ပြည်ခိုင်ဖြိုးပါတီ ဝင်ရောက် ယှဉ်ပြိုင်ခြင်း ပြု၊ မပြုသည် ယခု တွေ့ဆုံဆွေးနွေးမှု ရလဒ်အပေါ် တွင် မူတည်ကြောင်း ၎င်းကဆို သည်။ ကော်မရှင်နှင့်တွေ့ဆုံရာ၌ တိုင်းဒေသကြီးနှင့် ပြည်နယ်ကော် မရှင် အဖွဲ့ခွဲများ၏ ရွေးကောက်ပွဲ ကြီးကြပ်နိုင်စွမ်းအပေါ် မေးခွန်း ထုတ်ဆွေးနွေးရန် စီစဉ်ထား ကြောင်း အမျိုးသားဒီမိုကရေစီ အင်အားစုပါတီဥက္ကဋ္ဌ ဦးခင် မောင်ဆွေက ပြောသည်။ ထို့အပြင် ၂၀၁၇ ကြားဖြတ် ရွေးကောက်ပွဲကျင်းပစဉ် ရွေး ကောက်ပွဲကော်မရှင်၏ ဆောင် ရွက်ချက်များအပေါ်အကြံပြု ဆွေးနွေးမည်ဖြစ်ကြောင်း ၎င်းက ပြောသည်။ ‘‘ရွေးကောက်ပွဲဝင်ဖို့ တောင်မှအများကြီးစဉ်းစားရမယ့် အနေအထားတွေရှိလို့ ပွင့်ပွင့် လင်းလင်း တင်ပြဖို့ရှိပါတယ်။ နောက်တစ်ခုက ရပ်ကျေးတို့၊ မြို့ နယ်တို့က ကော်မရှင်အဖွဲ့ခွဲတွေ မှာ အင်န်အယ်လ်ဒီ အဖွဲ့ဝင်တွေ ပါနေတယ်လို့ကြားလို့ အဲဒါ လည်း တင်ပြဖို့ရှိတယ်’’ ဟု ဦးခင် မောင်ဆွေက ပြောသည်။ လက်ရှိ ပြည်ထောင်စုရွေး ကောက်ပွဲကော်မရှင်အနေဖြင့် နိုင်ငံရေးပါတီများနှင့် တွေ့ဆုံညှိ နှိုင်းမှု အားနည်းနေကြောင်းဝေဖန် ခံထားရသည်။ ကော်မရှင်သည် ၂၀၁၇ ဧပြီလတွင် ကျင်းပသော ကြားဖြတ်ရွေးကောက်ပွဲနှင့် ပတ် သက်သည့် ပြန်လည်သုံးသပ်ဆွေး နွေးပွဲကို ယမန်နှစ်ဇွန်လက ကျင်း ပပြီးနောက် နိုင်ငံရေးပါတီများနှင့် စုပေါင်းတွေ့ဆုံမှုမရှိသေးပေ။ သို့ဖြစ်ရာ ယခုတွေ့ဆုံမှု သည် ပြည်ထောင်စုရွေးကောက် ပွဲကော်မရှင်နှင့် နိုင်ငံရေးပါတီများ တစ်နှစ်အတွင်း ပထမဆုံးအကြိမ် တွေ့ဆုံမှုဖြစ်သည်။ လက်ရှိအထိ ပြည်ထောင်စု ရွေးကောက်ပွဲ ကော်မရှင်က မှတ်ပုံတင်ခွင့်ပြု ထားသည့် နိုင်ငံရေးပါတီ ၉၅ ပါတီရှိသည်။ ကုလသမဂ္ဂ ဖွံ့ဖြိုးမှုအစီ အစဉ် (UNDP)မှ တာဝန်ရှိသူများ က ဒီချုပ်ဗဟိုအလုပ်အမှုဆောင် အဖွဲ့ထံ လာရောက်တွေ့ဆုံစဉ် ကော်မရှင်နှင့် နိုင်ငံရေးပါတီများ တွေ့ဆုံမှု အားနည်းခြင်းကို ထောက်ပြဆွေးနွေးကြောင်းဒီချုပ် ပြောရေးဆိုခွင့်ရှိသူ ဒေါက်တာ မျိုးညွန့်က ပြောသည်။ ‘‘သူတို့ရဲ့ တိုက်တွန်းချက် ကြောင့်လည်း ဖြစ်ရင်ဖြစ်မှာပေါ့။ ကော်မရှင်နဲ့ ပါတီတွေကတော့ မိတ်ဖက်ပဲ။ ရွေးကောက်ပွဲကို ကျင်းပပေးတဲ့ ကော်မရှင်နဲ့ ပါဝင် ယှဉ်ပြိုင်မယ့် နိုင်ငံရေးပါတီတွေ က အမြဲတမ်းညှိနှိုင်းဆွေးနွေးနေ ရမှာပဲ။ ဒါမှ လွတ်လပ်တရားမျှတ တဲ့ ရွေးကောက်ပွဲတွေဖြစ်မယ်။ အစစအရာရာ အဆင်ပြေ ချော မွေ့မှာပါ’’ဟု ၎င်းကပြောသည်။,politic,3
ကြားဖြတ်ရွေးကောက်ပွဲ တွင် ရသေ့တောင်မြို့နယ် ပြည် နယ်လွှတ်တော် မဲဆန္ဒနယ်အမှတ် (၂) ၌ ပါဝင်ယှဉ်ပြိုင်နိုင်ရန် အ ရည်အချင်းရှိသည့် ဒေသခံပါတီ ဝင်ကို ရှာဖွေနေကြောင်း ရခိုင် ဒီမိုကရေစီအဖွဲ့ချုပ် (ALD) ပြော ရေးဆိုခွင့်ရှိသူ ဦးမျိုးကျော်က ပြောကြားသည်။ ‘‘နေရာကတော့ ပြိုင်လည်း ရတယ်၊ မပြိုင်လည်းရတယ်ပေါ့ နော်။ ရခိုင်ဒီမိုကရေစီအဖွဲ့က တော့ ရွေးကောက်ပွဲဝင်တယ်ဆို တဲ့နေရာမှာ အဲဒီကတက်လာတဲ့ ကိုယ်စားလှယ်လောင်းတွေဟာ အဲဒီဒေသကို ကိုယ်စားပြုဖို့နဲ့ အဲဒီဒေသရဲ့အကျိုးကို တကယ် ဆောင်ရွက်နိုင်မယ့် ပုဂ္ဂိုလ်မျိုးကို လိုချင်တယ်။ လောလောဆယ် တော့ အဲဒီလိုလူမျိုး မတွေ့သေး ဘူးလို့ပဲ ပြောရမှာပေါ့နော်။ အ ရည်အချင်းရှိတဲ့သူကို ရှာနေတုန်း ပါ။ နောက်မှပါတီထဲမှာ ဆက်ဆုံး ဖြတ်မယ်’’ဟု၎င်းကပြောသည်။ ၁၉၉၀ ပြည့်နှစ်ရွေးကောက် ပွဲအနိုင်ရ ALD ပါတီသည် ၂၀၁၀ ရွေးကောက်ပွဲ အနိုင်ရ ရခိုင်တိုင်း ရင်းသားများ တိုးတက်ရေးပါတီ (RNDP) နှင့် ပေါင်းစည်း၍၂၀၁၄ တွင် ရခိုင်အမျိုးသားပါတီ (ANP) အဖြစ် ထူထောင်ခဲ့သည်။သို့သော် ပါတီတွင်း သဘောထားကွဲလွဲမှု များဖြစ်ပေါ်ခဲ့ကာ ဗဟိုကော်မတီ ဝင် ၃၉ ဦးအနက် ယခင် ALD ပါတီဝင်ဗဟိုကော်မတီဝင် ခြောက်ဦး ကို ရခိုင်အမျိုးသားပါတီက ထုတ် ပယ်ခဲ့သည်။ ယင်းသို့ထုတ်ပယ်ခံရသည့် ALD ပါတီဝင်များက ပါတီ ပြန် လည်ထူထောင်ရာ ၂၀၁၇ ဇူလိုင် ၁၈ ရက်တွင် ပြည်ထောင်စုရွေး ကောက်ပွဲ ကော်မရှင်က ပါတီ မှတ်ပုံတင်ခွင့်ပြုခဲ့သည်။ လက်ရှိ တွင် ပါတီဥက္ကဋ္ဌနေရာကို ဦးကျော်မြင့်က တာဝန်ယူထားသည်။,politic,3
"နိုင်ငံတော်၏အတိုင်ပင် ခံပုဂ္ဂိုလ် ဒေါ်အောင်ဆန်းစုကြည် နှင့် မွန်ပြည်နယ် ဒေသခံရှစ်ဦး ပါဝင်သည့် ငြိမ်းချမ်းရေးစကားဝိုင်းကို ဇွန်လ ၁၄ ရက် နံနက် ၁၀နာရီမှ ၁၅ မိနစ်က စတင်၍ တိုက်ရိုက်ထုတ်လွှင့်မည်ဟု နိုင်ငံတော် အတိုင်ပင်ခံပုဂ္ဂိုလ်ရုံးက သတင်း ထုတ်ပြန်သည်။ မော်လမြိုင်မြို့၌ ပြုလုပ်မည့် အဆိုပါငြိမ်းချမ်းရေးစကားဝိုင်း တွင် ကျောင်းသား၊ ကျောင်းသူ၊ ကျောင်းဆရာ၊ သူနာပြု၊ NGO၊ စားသောက်ဆိုင်လုပ်ငန်းနှင့် အ ထည်ဆိုင်လုပ်ငန်း လုပ်ကိုင်သူ ဒေသခံအမျိုးသားလေးဦး၊ အမျိုး သမီးလေးဦး၊ စုစုပေါင်းရှစ်ဦး ပါဝင်ကြောင်း ထုတ်ပြန်ထားသည်။ ‘‘မွန်ပြည်နယ်မှာ နေတဲ့လူ တွေပေါ့။ မွန်ပြည်နယ်ထဲမှာ မွန် လည်းနေတယ်၊ ပအိုဝ်းလည်း နေ တယ်၊ ကရင်လည်း နေတယ်၊ ဗမာလည်း နေတယ်’’ဟု နိုင်ငံတော် အတိုင်ပင်ခံရုံးဝန်ကြီးဌာန ညွှန်ကြားရေးမှူးချုပ် ဦးဇော်ဌေးက ငြိမ်းချမ်းရေးစကားဝိုင်းတွင် ပါဝင်ဆွေးနွေးမည့်ဒေသခံများကို ရွေးချယ်ထားမှုနှင့် ပတ်သက်၍ ပြောသည်။ ငြိမ်းချမ်းရေးစကားဝိုင်းကို မူလစီစဉ်ထားသည့်အတိုင်း မော် လမြိုင်တက္ကသိုလ် ဘက်စုံခန်းမ ဆောင်တွင် ပြုလုပ်မည်ဖြစ်ပြီး မော်လမြိုင်တက္ကသိုလ်၌ ပြင်ဆင်နေသည်ကို ဒေသခံအချို့က ၎င်းတို့၏ ဖေ့စ်ဘွတ်ခ်စာမျက်နှာ၌ ဓာတ်ပုံများဖြင့် ဖော်ပြခဲ့သည်။ ထို့ပြင် မော်လမြိုင်လေဆိပ် နှင့် မော်လမြိုင်တက္ကသိုလ်တွင် ဒေါ်အောင်ဆန်းစုကြည်အား လှိုက်လှဲစွာကြိုဆိုကြောင်း ရေးသားထားသည့် ဆိုင်းဘုတ်များ ချိတ်ဆွဲထားသည်။ အဆိုပါငြိမ်းချမ်းရေးစကား ဝိုင်းကို Myanmar President Office, Myanmar State Coun-sellor Office နှင့် InformationCommittee Facebook Page များ၊ မြန်မာ့ရုပ်မြင်သံကြား (MRTV)၊ မြန်မာ့အသံရေဒီယို အစီအစဉ်နှင့် ပြည်တွင်းရုပ်သံ လိုင်းအချို့တွင် တိုက်ရိုက်ထုတ် လွှင့်မည်ဖြစ်သည်။ ယခုကျင်းပမည့် ငြိမ်းချမ်း ရေးစကားဝိုင်းသည် ခုနစ်ကြိမ် မြောက်ဖြစ်ပြီး ယခင်က နေပြည် တော်တွင် နှစ်ကြိမ်၊ ပင်လုံ၊ မြေ တိုင်ကန်(ဝမ်းတွင်းမြို့နယ်)၊ လွိုင် ကော်၊ မြောင်းမြတို့၌ ပြုလုပ်ခဲ့ သည်။",politic,3
ဒုတိယအကြိမ် စစ်ကိုင်း တိုင်းဒေသကြီး လွှတ်တော်သက် တမ်း သုံးနှစ်ပြည့်ခါနီးအထိ မေးခွန်းမေးမြန်းခြင်းမရှိသော လွှတ်တော်ကိုယ်စားလှယ်တစ်ဦးရှိနေကြောင်း တိုင်းလွှတ်တော်ဥက္ကဋ္ဌ ဦးသန်းက ပြောသည်။ ဇွန်လ ၁၃ ရက်က ကျင်းပ သော တိုင်းလွှတ်တော်အစည်းအ ေ၀းအပြီးတွင် လွှတ်တော်ဥက္ကဋ္ဌ ဦးသန်းက သတင်းထောက်များကို ပြောကြားသည်။ ‘‘လွှတ်တော်အစည်းအေ၀း တွေ ကျင်းပပေးနေတာဟာ ဒေသ ဖွံ့ဖြိုးတိုးတက်ရေးနဲ့ ပြည်သူလူ ထုအတွက် အကျိုးရှိစေမယ့် မေး ခွန်းတွေ၊ အဆိုတွေ၊ ဥပဒေတွေ ကို မေးမြန်းဆွေးနွေးဆောင်ရွက် စေလိုတဲ့အတွက် ကျင်းပရခြင်း ဖြစ်ပါတယ်။ ဒါကြောင့် ကိုယ်စား လှယ်များအနေနဲ့ မိမိတို့ဆောင် ရွက်ရမယ့် တာ၀န်တွေကို ပိုမိုကြိုးစားအားထုတ်ဆောင်ရွက်ကြဖို့ တိုက်တွန်းမှာကြားလိုပါတယ်’’ ဟု ဦးသန်းက ပြောသည်။ စစ်ကိုင်းတိုင်းလွှတ်တော် သည် လွှတ်တော်ကိုယ်စားလှယ် တစ်ဦးချင်းစီအလိုက် မေးခွန်းမေး မြန်းမှု၊ အဆိုနှင့် ဥပဒေကြမ်းတင် သွင်းမှုများကို စနစ်တကျမှတ် တမ်းထားရှိပြီး လွှတ်တော်တွင်မေးခွန်း ၂၀ နှင့်အထက် အများဆုံး မေးမြန်းသူ ကိုးဦး၊ မေးခွန်း ငါးခု အောက် မေးမြန်းသူ ၁၈ ဦး၊လုံး၀ မေးမြန်းခြင်းမရှိသူတစ်ဦး ရှိသဖြင့် လွှတ်တော်ကိုယ်စားလှယ် များသည် ပြည်သူ့အကျိုး၊ ဒေသ အကျိုးအတွက် မေးခွန်းများဆက်လက်မေးမြန်းရန်လိုအပ်ကြောင်း ဦးသန်းက ပြောကြားသည်။ ‘‘လွှတ်တော်ကိုယ်စားလှယ် တစ်ယောက်က ဥပဒေပြုရမယ်။ ထိန်းကျောင်းတည့်မတ်တဲ့ တာ ၀န်တွေလုပ်ရမယ်။ ပူးပေါင်း ဆောင်ရွက်မှုတွေ လုပ်ရမယ်။ ဒေသဖွံ့ဖြိုးတိုးတက်ဖို့ မေးခွန်း တွေ မေးမြန်းရမယ်။ ကိုယ်စား လှယ်ရဲ့ တာ၀န်၀တ္တရားတွေကို ကျေပွန်အောင်လုပ်မှသာလျှင် ပြည်သူလူထုက ယုံကြည်မှုရှိလာ မယ်။ ပြည်သူလူထုယုံကြည်မှုရှိမှ သာလျှင် တာ၀န်ကျေတဲ့ကိုယ်စား လှယ်၊ အောင်မြင်တဲ့ ကိုယ်စား လှယ်ဖြစ်မယ်။ မည်သည့်ပါတီက ပဲတက်ခဲ့ လွှတ်တော်ကိုယ်စား လှယ်က ပြည်သူကိုမှီခိုနေမယ် ဆိုရင် ဘယ်သူကယုံကြည်တော့ မှာလဲ’’ဟု ကနီမြို့နယ် တိုင်းဒေသ ကြီးလွှတ်တော်ကိုယ်စားလှယ် ဦးထွန်းထွန်း၀င်းက ပြောသည်။ ဒုတိယအကြိမ် စစ်ကိုင်း တိုင်းဒေသကြီး လွှတ်တော်သည် ပုံမှန်အစည်းအေ၀း ၁၄ ကြိမ်၊ အထူးအစည်းအေ၀း တစ်ကြိမ်၊ အရေးပေါ်အစည်းအေ၀း နှစ်ကြိမ်၊ စုစုပေါင်း ၁၇ ကြိမ်ကျင်းပခဲ့ပြီး ကြယ်ပွင့်ပြမေးခွန်း ၇၉၈ ခု၊ ကြယ်ပွင့်မပြမေးခွန်း ၃၂၇ ခု၊ အဆို ၂၁ခု မေးမြန်းပြီး အဆို ၁၇ ခု အတည် ပြုနိုင်ခဲ့ကြောင်း လွှတ်တော်ရုံးတာ၀န်ရှိသူတစ်ဦးကပြောသည်။,politic,3
ကရင်တိုင်းရင်းသားများ ၏ နိုင်ငံရေးဆွေးနွေးပွဲဆိုင်ရာ သဘောထားစုစည်းခြင်းကို KNU ဌာနချုပ် လော်ခီးလာဒေသ၌ ပြု လုပ်ပြီး လာမည့် ၂၁ ရာစုပင်လုံ အစည်းအေ၀းအတွက် ပြင်ဆင် သည့် ဆွေးနွေးမှုများပြုလုပ်ခဲ့ ကြောင်း KNU အထွေထွေအတွင်း ရေးမှူးချုပ် ပဒိုစောတာဒိုမူးက ပြောသည်။ အဆိုပါဆွေးနွေးပွဲကို ကရင် အမျိုးသား နိုင်ငံရေးဆွေးနွေးပွဲ ကျင်းပရေးကော်မတီ (KNDCC) က ဦးဆောင်၍ ဇွန်လ ၁၀ ရက်မှ ၁၂ ရက်အထိ ကျင်းပခဲ့သည်။ KNDCC ကို ကရင်အမျိုးသားအစည်းအရုံး (KNU) အပါအ၀င် တစ်နိုင်ငံလုံးအပစ်အခတ်ရပ်စဲရေးသဘောတူစာချုပ် (NCA)လက်မှတ်ထိုးထားသည့် ကရင် လက်နက်ကိုင်အဖွဲ့ သုံးဖွဲ့မှ ကိုယ်စားလှယ်များ၊ ကရင်နိုင်ငံရေးပါ တီများမှ ကိုယ်စားလှယ်များ၊ ကရင်လူမှုအဖွဲ့အစည်းများမှ ကိုယ်စားလှယ်များနှင့် ဖွဲ့စည်း ထားသည်။ ‘‘ဖြစ်ပေါ်လာတဲ့ နိုင်ငံရေး ဆွေးနွေးပွဲတွေမှာ ကျွန်တော်တို့ ကရင်တွေရဲ့ သဘောထားတွေကိုအတူတကွတင်ပြဆွေးနွေးကြမ လဲဆိုတဲ့ အခြေခံပါ။ အဲဒီအစည်း အေ၀းက လာမယ့်ပွဲတွေအတွက် ပြင်ဆင်တဲ့ ပွဲလို့လည်း ပြောလို့ရ တယ်။ ဒီ UPC (ပြည်ထောင်စုငြိမ်း ချမ်းရေးညီလာခံ-၂၁ ရာစုပင်လုံ) က အချိန်ကာတစ်ခုအတွင်းမှာ ဖြစ်သွားမှာကိုး။ အဲဒီ ၂၁ ရာစုပင် လုံအစည်းအေ၀းတွေမှာ ဘယ်လို ပုံစံနဲ့ ကျွန်တော်တို့လုပ်သွားမလဲ ဆိုတာ သဘောထားညှိတာ’’ဟု ပဒိုစောတာဒိုမူးက ပြောသည်။ အစည်းအေ၀းတွင် နိုင်ငံ ရေး၊ လူမှုရေး၊ စီးပွားရေး၊ မြေယာနှင့် သဘာ၀ပတ်၀န်းကျင်၊ လုံခြုံ ရေးစသည့် ကဏ္႑များနှင့် ပတ် သက်၍လည်း ဆွေးနွေးခဲ့သည်။ ထိုသို့ဆွေးနွေးခြင်းသည် လာ မည့်ပြည်ထောင်စုငြိမ်းချမ်းရေး ညီလာခံအပါအ၀င် နိုင်ငံရေးဆွေး နွေးပွဲများတွင် ကရင်လက်နက် ကိုင်အဖွဲ့အစည်းများသာမက နိုင်ငံရေးပါတီများနှင့် လူမှုအဖွဲ့ အစည်းများ၏ သဘောထားအ မြင်များ၊ အကြံပြုချက်များပါ၀င် ရေး ရည်ရွယ်သည်ဟု ပဒိုစောတာဒိုမူးက ဆိုသည်။ ‘‘အဲဒီမှာ ၀ိုင်းပြီးစုစည်းပြီး ကျွန်တော်တို့ အကောင်းဆုံး ကရင်အမျိုးသားတွေအတွက် ဖက်ဒ ရယ်ဖြစ်ပေါ်ရေးကို အခြေခံတဲ့အ ပိုင်းမှာ အတူတကွ ပါ၀င်သွားရ မယ်ဆိုတာက အဓိကပေါ့’’ဟု ၎င်းက ပြောသည်။ ယခုဆွေးနွေးပွဲမှရရှိသည့် အချက်များကို ပြည်ထောင်စုငြိမ်း ချမ်းရေးဆွေးနွေးမှု ပူးတွဲကော်မ တီ (UPDJC) လုပ်ငန်းကော်မတီ မှတစ်ဆင့် ငြိမ်းချမ်းရေးညီလာခံ သို့ တင်သွင်းနိုင်ရေးဆောင်ရွက် မည်ဟု ပဒိုစောတာဒိုမူးကပြောသည်။ KNDCC သည် ယခုဆွေးနွေးပွဲမတိုင်မီ ကရင်ပြည်နယ်၊ မွန် ပြည်နယ်အပါအ၀င် ကရင်လူမျိုး များနေထိုင်ရာ ဒေသများတွင် လူထုသဘောထားများရယူခဲ့သည်။,politic,3
"အမျိုးသားဒီမိုကရေစီအ ဖွဲ့ချုပ်၏ ပထမအကြိမ် နိုင်ငံလုံး ဆိုင်ရာ အမျိုးသမီးကော်မတီများ စုံညီတွေ့ဆုံပွဲနှင့် ညီလာခံကို နေ ပြည်တော်ရှိ မြန်မာကွန်ဗင်းရှင်း စင်တာ (MICC-2) တွင် ဇွန်လ ၃၀ မှ ဇူလိုင် ၂ ရက်အထိ သုံးရက် ကြာ ပြုလုပ်မည်ဖြစ်သည်။ ပါတီစည်းရုံးရေး၊ ရွေး ကောက်ပွဲ အောင်နိုင်ရေးနှင့် ပြည် သူ့အကျိုးပြုလုပ်ငန်းများအတွက် အမျိုးသမီးကော်မတီ အဆင့်ဆင့် စတင်ဖွဲ့စည်းရန် ဒီချုပ်ဗဟိုအမျိုး သမီးကော်မတီက ၂၀၁၇ နိုဝင် ဘာ ၂၈ ရက်တွင် ညွှန်ကြားခဲ့ သည်။ တိုင်းနှင့်ပြည်နယ် အသီး သီးတွင် ယင်းကော်မတီများ ဖွဲ့ စည်းဆောင်ရွက်ပြီးဖြစ်၍ ရှေ့ လုပ်ငန်းစဉ်များအတွက် ညီလာခံ ကျင်းပရန် စီစဉ်ခြင်းဖြစ်ကြောင်း ကော်မတီ ပြောရေးဆိုခွင့်ရှိသူ ဒေါ်သန္တာက ပြောသည်။ ‘‘အမျိုးသမီးကော်မတီတွေ က ဟိုအရင်ခေတ်တွေတုန်းက လည်းဖွဲ့ခဲ့ဖူးတယ်။ ဒါပေမဲ့ နိုင်ငံလုံးဆိုင်ရာ အမျိုးသမီးထုစုံညီတွေ့ဆုံပွဲ မရှိခဲ့ဖူးဘူးဆိုတော့ ဒီပွဲ က ထူးခြားချက်တွေရှိပါမယ်’’ဟု ၎င်းက ယမန်နေ့ကပြောသည်။ ညီလာခံတွင် ကော်မတီ အသီးသီး၏ အမျိုးသမီးအရေးကူညီ ဆောင်ရွက်ပေးမှုဆိုင်ရာ အစီရင်ခံစာများ၊ နိုင်ငံရေးနှင့် သက်ဆိုင် သည့် အစီရင်ခံစာများတင်ပြမည် ဖြစ်ကာ အမျိုးသမီးစွမ်းရည်မြှင့် တင်ရေး စကားပြောစွမ်းရည်၊ဥပ ဒေနှင့် ဘဏ္႑ာရေးလုပ်ထုံးလုပ် နည်းတို့နှင့် သက်ဆိုင်သည့် ဟောပြောပွဲများလည်း ပြုလုပ်မည်ဟု ကော်မတီဝင်များကပြောသည်။ အဆိုပါညီလာခံတွင် အမျိုး သားဒီမိုကရေစီအဖွဲ့ချုပ် (NLD) ပါတီ ဗဟိုအလုပ်အမှုဆောင်များ နှင့် တစ်နိုင်ငံလုံးမှ ဒီချုပ်အမျိုးသ မီးကော်မတီဝင် ၁,၀၀၀ ခန့် တက်ရောက်ဆွေးနွေးရန် ရှိကြောင်း ဒေါ်သန္တာကပြောသည်။ ‘‘နိုင်ငံ တော် အတိုင်ပင်ခံပုဂ္ဂိုလ်ကိုလည်း ဖိတ်ကြားမယ်။ အတိုင်ပင်ခံ ပုဂ္ဂိုလ်အနေနဲ့ လုပ်ငန်းဆောင် တာများတယ်ဆိုတော့ တက် ရောက်နိုင်၊ မတက်ရောက်နိုင်က တော့ Confirm မဖြစ်ဘူး’’ ဟု ဒေါ်သန္တာက ပြောသည်။ ဒီချုပ် အမျိုးသမီးကော်မတီ သည် လက်ရှိတွင်သက်ငယ်မုဒိမ်း ပြုကျင့်ခံရသည် ကလေးငယ်များ နှင့် ညှဉ်းပန်းနှိပ်စက်ခံအမျိုးသမီး များအတွက် ရန်ပုံငွေထူထောင်၍ တရားရုံးကုန်ကျစရိတ်နှင့် လူမှု ရေးထောက်ပံ့ပေးခြင်း အပါအဝင် အမျိုးသမီးများအရေး အဖွဲ့အစည်းအသီးသီးနှင့် ချိတ်ဆက် ဆောင်ရွက်မှုများ ရှိသည်။ ‘‘၂၀၁၈ အလွန်ကျရင်တော့ ပါတီစည်းရုံးရေးရယ်၊ ပြီးရင် ပြည်သူလူထု အကျိုးပြုလုပ်ငန်း တွေရယ်၊ အမျိုးသမီးတွေကို ကာ ကွယ်ဖို့၊ အဖွဲ့ချုပ်ကြီး ပိုပြီးစုစည်း နိုင်ဖို့ရယ် စသဖြင့် လုပ်ဆောင် မယ်။ အဲဒီအတွက် မေးခွန်းထုတ် ဆွေးနွေးမှုများ၊ ဆွေးနွေးအကြံပြု ချက်များကို ညီလာခံမှာစုစည်း မှာပါ’’ ဟု ကော်မတီအတွင်းရေး မှူး၊ လွှတ်တော် ကိုယ်စားလှယ် ဒေါ်ဇင်မာအောင်က ရှင်းပြသည်။ ဒီချုပ် ဗဟိုအမျိုးသမီးကော် မတီကို ၂၀၁၇ သြဂုတ် ၂၁ ရက်တွင် စတင်ဖွဲ့စည်းပြီး ဒေါက်တာမေဝင်းမြင့်ဦးဆောင်၍ အတွင်းရေးမှူး ဒေါ်ဇင်မာအောင်နှင့်အ ဖွဲ့ဝင် လွှတ်တော်ကိုယ်စားလှယ် ၁၁ ဦးပါဝင်သည်။",politic,3
ပြည်ထောင်စုငြိမ်းချမ်း ရေးညီလာခံ ၂၁ရာစုပင်လုံသည် နိုင်ငံရေးအရ ယှဉ်ပြိုင်ပွဲအဖြစ် အသုံးပြုရမည့်နေရာ မဟုတ်ဟု ကရင်အမျိုးသားအစည်းအရုံး (KNU) ဥက္ကဋ္ဌ ဗိုလ်ချုပ်ကြီးစောမူ တူးစေးဖိုးက ပြောသည်။ တစ်နိုင်ငံလုံး ပစ်ခတ်တိုက် ခိုက်မှုရပ်စဲရေး သဘောတူစာချုပ် (NCA) လက်မှတ်ထိုးထားသည့် တိုင်းရင်းသားလက်နက်ကိုင် အဖွဲ့ ထိပ်သီးခေါင်းဆောင်များ၏ ငြိမ်းချမ်းရေးလုပ်ငန်းစဉ် ဦး ဆောင်အဖွဲ့ (PPST)အစည်း အဝေးကို ထိုင်းနိုင်ငံ ချင်းမိုင်၌ ဇွန်လ ၁၁ ရက်က ကျင်းပရာ အစည်းအဝေးအဖွင့်တွင် PPST အဖွဲ့ခေါင်းဆောင် ကေအင်န်ယူ ဥက္ကဋ္ဌက ထိုသို့ပြောကြားသည်။ ‘‘အမျိုးသားအဆင့် နိုင်ငံ ရေးဆွေးနွေးပွဲပြုလုပ်ဖို့ အခက် အခဲရှိတဲ့ အဖွဲ့အစည်းများအနေ နဲ့လည်း အမှန်တကယ် ညီလာခံ ကျင်းပရေးဟာ ယုံကြည်မှုတည် ဆောက်ရေးအတွက် ဘယ် လောက်အထိ အထောက်အကူ ပြုမယ်ဆိုတာနဲ့ ချိန်ထိုးပြီး အကောင်းဆုံး ဘယ်လိုကျော် လွှားမယ်ဆိုတာကို ဝိုင်းဝန်း အဖြေရှာဖို့လိုပါတယ်။ ဒါကြောင့် ၂၁ ရာစုပင်လုံညီလာခံ အစည်း အဝေးက Stakeholders တွေ ကြားမှာ နိုင်ငံရေးအရ ယှဉ်ပြိုင်တဲ့ ပွဲအဖြစ် အသုံးပြုရမယ့်နေရာ မဟုတ်ဘဲ အမျိုးသားပြန်လည် သင့်မြတ်ရေးအတွက် ချမှတ်အပ် တဲ့ မှတ်ကျောက်ဖြစ်ဖို့လိုပါတယ်’’ ဟု KNU ဥက္ကဋ္ဌက ပြောသည်။ NCA လက်မှတ်ထိုးထား သည့် ရှမ်းပြည်ပြန်လည်ထူ ထောင်ရေး ကောင်စီ (RCSS) က ဦးဆောင် ကျင်းပမည့် ရှမ်းလူ မျိုးအလိုက် အမျိုးသားအဆင့် နိုင်ငံရေးဆွေးနွေးပွဲအကြို လူထု တွေ့ဆုံပွဲများကို တပ်မတော်က တားဆီးခဲ့မှုကြောင့် လင်းခေးမြို့ တွင် ကျင်းပရန် သတ်မှတ်ထား သည့် ရှမ်းအမျိုးသားအဆင့် နိုင်ငံရေးဆွေးနွေးပွဲ ကျင်းပမည့် အစီအစဉ်ကို RCSS က ဆိုင်း ငံ့ထားသည်။ ထို့ကြောင့် ၂၁ ရာစု ပင်လုံ တတိယအစည်းအဝေး သတ်မှတ်ချိန်အတိုင်း ကျင်းပရေး ကို နှောင့်နှေးစေခဲ့သည်။ တစ်နှစ်ကျော် မပြုလုပ်နိုင် သေးသည့် ၂၁ ရာစုပင်လုံ ညီ လာခံကို ယခု ဇွန်လကုန်တွင် ကျင်းပရန် အစိုးရက အဆိုပြု ထားပြီး အပစ်ရပ်အဖွဲ့များက ဇူလိုင် ဒုတိယပတ်အတွင်း ကျင်း ပရန် အဆိုပြုထားရာ ယခု PPST အစည်းအဝေးတွင် ဆုံးဖြတ်မည် ဖြစ်သည်။ ‘‘အောင်မြင်တဲ့ ငြိမ်းချမ်းရေး ညီလာခံဆိုတာ ခမ်းနားထည်ဝါ စွာ အပေါ်ယံပြုလုပ်တဲ့ အသွင် ထက် အနှစ်သာရရှိတဲ့ ဒီမိုကရေစီ နဲ့ ဖက်ဒရယ်ပြည်ထောင်စုရဲ့ အ ခြေခံရလဒ်တွေ ရနိုင်ရဲ့လားဆို တာနဲ့ တိုင်းတာရမှာဖြစ်ပါတယ်’’ ဟု KNU ဥက္ကဋ္ဌကဆိုသည်။ အခြားတစ်ဖက်တွင် ငြိမ်း ချမ်းရေးလုပ်ငန်းစဉ် တိုးတက် နိုင်ရေး ကြိုးစားမှုများ ဆက်လက် ဆောင်ရွက်ရမည်ဟု ၎င်းကဆို သည်။ တည်ငြိမ်အေးချမ်းပြီးမျှော်လင့်ချက်ပေးနိုင်သော အနာဂတ် ဖန်တီးနိုင်ရန် အားလုံးတွင် တာ ဝန်ရှိပြီး NCA အရ ဖြစ်ပေါ်လာ သည့် ငြိမ်းချမ်းရေးလုပ်ငန်းစဉ် တွင်လည်း အပြန်အလှန်လေးစား အသိအမှတ်ပြုခြင်း၊ ညှိနှိုင်းခြင်း နည်းလမ်းကို အသုံးပြုရန် KNU ဥက္ကဋ္ဌကတိုက်တွန်းသည်။ NCA အကောင်အထည် ဖော်ရာတွင် အထင်ရှားဆုံးဖြစ် သည့် ငြိမ်းချမ်းရေးညီလာခံ ၂၁ ရာစုပင်လုံ အစည်းအဝေး၌ ရလဒ်ကောင်းများ ရရှိရမည်ဟူ သည့် မျှော်မှန်းချက်ထားရန် လို အပ်ကြောင်း ၎င်းကပြောသည်။ NCA လက်မှတ်ထိုးထား သည့် တိုင်းရင်းသားလက်နက် ကိုင် ၁၀ ဖွဲ့မှ ခေါင်းဆောင် ကိုယ် စားလှယ်များ တက်ရောက်သည့် ယခု PPST အစည်းအဝေးတွင် အစိုးရနှင့် အပစ်ရပ်အဖွဲ့များအ ကြား အလွတ်သဘောဆွေးနွေးခဲ့ သည့် နိုင်ငံရေးနှင့် လုံခြုံရေးဆိုင် ရာ သဘောထားစုစည်းချက်များ အပေါ် ပြန်လည်သုံးသပ်မည်ဖြစ် သည်။ ယခု အစည်းအဝေးဆုံးဖြတ် မှုအပေါ်မူတည်ပြီး ၂၁ ရာစုပင် လုံ တတိယအစည်းအဝေးကို ဇွန်လကုန် (သို့မဟုတ်) ဇူလိုင်လ အတွင်း ကျင်းပနိုင်မည်ဖြစ်သည်။,politic,3
မွန်ပြည်နယ်အ ခြေစိုက် မွန်နိုင်ငံရေးပါတီ နှစ်ခုဖြစ်သည့် မွန်အမျိုးသားပါတီ MNP နှင့် မွန်ဒေသလုံးဆိုင်ရာ ဒီမိုကရေစီပါတီ (AMDP)ပေါင်းစည်းရန် နောက်ဆုံးအ ဆင့် အဆုံးအဖြတ်ပေးမည့် ကိုယ်စားလှယ်အဖွဲ့ ဖွဲ့စည်းထား ကြောင်း နှစ်ပါတီတာ၀န်ရှိသူများ က ပြောကြားသည်။ ပါတီပေါင်းစည်းရန် နှစ်ဖက်ပါတီတို့မှ ကိုယ်စားလှယ်များ ၂၀၁၇ နို၀င်ဘာကစတင်ညှိနှိုင်းဆွေးနွေးရာ ယနေ့တွင် ပေါင်းစည်းရေးနောက်ဆုံးအဆင့် ဆုံးဖြတ်ချက်ချနိုင်မည့် ကိုယ်စားလှယ်များပါသည့်အဖွဲ့ ဖွဲ့စည်းပြီး ဆုံးဖြတ်ချက်ချမည်ဖြစ်ကြောင်း အထက်ပါတာ၀န်ရှိသူများက ဆိုသည်။ ‘‘ကိုယ်စားလှယ် သုံးဦးစီနဲ့ နှစ်ပါတီအနေအထား ဆွေးနွေး လာခဲ့ကြတယ်။ အခုနောက်ဆုံး ဆုံးဖြတ်ချက်ချရတော့တဲ့ အဆင့် မှာပေါ့။ ဆုံးဖြတ်ချက်ချနိုင်တဲ့ နှစ် ဖက်ပါတီက ကိုယ်စားလှယ် ငါးဦး စီနဲ့ အဆင့်မြင့်ဆုံးကိုယ်စားလှယ်အဖွဲ့ပေါ့။ သူတို့ကို အာဏာအကုန်ပေးထားတယ်။ ပေါင်းစည်းဖို့ သူ တို့ဆုံးဖြတ်ချက်ချမယ်’’ဟု မွန်အမျိုးသားပါတီ တွဲဖက်အတွင်းရေးမှူး (၁) နိုင်စိုးမြင့်ကပြောကြား သည်။ နှစ်ပါတီပေါင်းစည်းရေး အ ဆုံးအဖြတ်ပေးမည့် တစ်ဖက် ကိုယ်စားလှယ် ငါးဦးစီတို့သည် ဇွန်လ ၁၈ ရက် (သို့မဟုတ်) ၁၉ ရက်တွင်တွေ့ဆုံပြီး ပေါင်းစည်းရန် ဆွေးနွေးဆုံးဖြတ်ကြမည် ဖြစ်သည်။ မွန်ဒေသလုံးဆိုင်ရာ ဒီမိုက ရေစီပါတီ တွဲဖက်အတွင်းရေး မှူး (၁) နိုင်စံတင်က ‘‘ငါးဦးစီ ကိုယ်စားလှယ်တွေ တွေ့ဆုံဆွေး နွေးကြမယ်။ အဲဒါပြီးရင်တော့ အဖြေထွက်လာမယ်။ ကျွန်တော် တို့က လုပ်ငန်းသဘောအရ တစ် ချက်ချင်းစီ ဆွေးနွေးအဆင်ပြေ ကြပြီးမှ ပေါင်းလို့ရမယ်’’ဟု ပြော သည်။ နှစ်ပါတီပေါင်းရန် ဆွေးနွေး စဉ်ကာလတစ်လျှောက်ပေါင်း စည်းရေးမဖြစ်နိုင်သည့်အချက် မတွေ့ကြောင်း၊ တန်းတူပေါင်း စည်းရန် တူညီသည့် သဘောထား ရှိကြောင်း နှစ်ပါတီခေါင်းဆောင် များက ဆိုသည်။ ပါတီပေါင်းစည်းမှု အောင်မြင်ရန် အမြန်ဆုံး အကောင်အ ထည်ဖော် ဆောင်ရွက်မည်ဖြစ် ကြောင်း နှစ်ပါတီပူးတွဲ ကြေညာ ချက်ထုတ်ပြန်ခဲ့သည့် ဇန်နဝါရီ ၂၂ ရက်နောက်ပိုင်းတွင် နှစ်ပါတီပူးပေါင်းပြီး လူထုရှင်းလင်းပွဲများ နှင့် သင်တန်းများ ဆောင်ရွက်ခဲ့ သည်။ မွန်နှစ်ပါတီပေါင်းစည်းရေး နှင့် ပတ်သက်ပြီး ကြားခံညှိနှိုင်း ပေးသည့်အဖွဲ့မပါဘဲ ပါတီအ ချင်းချင်း တွေ့ဆုံဆွေးနွေးခြင်းဖြင့် ကြိုးပမ်းမည်ဟု နှစ်ပါတီ ခေါင်းဆောင်တို့က ၂၀၁၇ ဇွန်လက ထုတ်ဖော်ပြောကြားသည်။,politic,3
မွန်ပြည်နယ်မော်လ မြိုင်မြို့တွင် ကျင်းပခဲ့သည့် ဒေါ် အောင်ဆန်းစုကြည် ဦးဆောင်ပါ ၀င်သော လူငယ်နှင့် ငြိမ်းချမ်းရေး စကား၀ိုင်းအပေါ် ကျေနပ်အားရမှု မရှိကြောင်း တက်ရောက်သူအချိို့ ကပြောသည်။ ဇွန်လ ၁၄ ရက်တွင်နိုင်ငံ တော်၏ အတိုင်ပင်ခံပုဂ္ဂိုလ်ဒေါ် အောင်ဆန်းစုကြည်ဦးဆောင်ပြီး ပြည်နယ်ရှိတိုင်းရင်းသား လူငယ် များဖြစ်သော မွန်လူငယ်နှစ်ဦး၊ ကရင်လူငယ် နှစ်ဦး၊ ပအို၀်းလူ ငယ် နှစ်ဦးနှင့် ဗမာလူငယ်နှစ်ဦးက လူငယ်နှင့် ငြိမ်းချမ်းရေးစကား ၀ိုင်းခေါင်းစဉ်ဖြင့် ဆွေးနွေးခဲ့ သည်။ အဆိုပါ စကား၀ိုင်းသည် ငြိမ်းချမ်းရေး စကား၀ိုင်းဖြစ်သော် လည်း ငြိမ်းချမ်းရေးကိစ္စတစ်ခု တည်းကို ဦးတည်ပြောခြင်းမဟုတ် ဘဲ အခြားအကြောင်းအရာများ လည်း ပါ၀င်ကြောင်း၊ ထို့အပြင် ဒေသလိုအပ်ချက်များကို တင်ပြ ရန်လိုအပ်မှုရှိကြောင်း သထုံမြို့ နယ် ပြည်နယ်လွှတ်တော်ကိုယ်စား လှယ်ဒေါ်ခိုင်ခိုင်လဲ့ကဆိုသည်။ ‘‘ငြိမ်းချမ်းရေးကို ဦးတည် တယ်။ တိုင်းရင်းသားတွေရဲ့ လူမှု စီးပွားခက်ခဲမှုတွေကို ပါ၀င်သူ တွေ ဆွေးနွေးသွားတာတွေ့ တယ်။ ငြိမ်းချမ်းရေး ခေါင်းစဉ်က ကျယ်ပြန့်တယ်။ တွေ့ရတာတော့ ယေဘုယျကျတာတွေပဲ ပြောနေ ကြတယ်ပေါ့။ ကျွန်တော်ကတော့ ငြိမ်းချမ်းရေးဆိုင်ရာ ယန္တရားကို အခြေခံဆွေးနွေးတာ ပိုကောင်း မယ်လို့ထင်ပါတယ်။ တက္ကသိုလ် မှာလုပ်တဲ့ပွဲမှာ ကျောင်းသားတွေ ထက်ဌာနဆိုင်ရာ၀န်ထမ်းတွေက ဦးစားပေးခံနေရတာက နည်း နည်းတော့ အဆင်မပြေဘူးမြင် ပါတယ်’’ ဟု မော်လမြိုင်မြို့ခံ ကိုကြည်ဇော်လွင်က ပြောသည်။ မေးမြန်းမှုများသည် အတ္တ အခြေခံပြီး မေးမြန်းသဖြင့် အရာ ရောက်မည့် ငြိမ်းချမ်းရေးနှင့်ဆက် နွှယ်သည့်မေးခွန်းများ မေးမြန်း မည်ဆိိုပါက ယနေ့ပြုလုပ်သည့် ငြိမ်းချမ်းရေး စကား၀ိုင်းသည် ပြည်နယ်အတွက်အရေးပါပြီးခရီးရောက်နိုင်ကြောင်း မော်လမြိုင် မြို့သား ကိုညိုမင်းက၎င်း၏အမြင် ကို သုံးသပ်ပြောကြားသည်။ ‘‘ဒီနေ့ ဒေါ်အောင်ဆန်းစု ကြည် ဖြေတာလိုအပ်ချက်ရှိတယ်။ တိုင်းရင်းသားကိစ္စနဲ့ အပစ်ခတ် ရပ်စဲရေးကိစ္စက ဆွေးနွေးပွဲမှာပြန်မဖြေဘူး။ တကယ်ဒေသခံလူထု တွေအတွက်တော့ ဖွံ့ဖြိုးရေးကိစ္စ ကို ဖြေသွားတာတော့ အားသာ ချက်ရှိတယ်’’ ဟု ဆွေးနွေးပွဲတွင် တက်ရောက်ဆွေးနွေးခဲ့သည့် မိ ငွေလေးကပြောသည်။ အဆိုပါစကား၀ိုင်းတွင်တိုင်းရင်းသား လူငယ်များက ငြိမ်းချမ်း ရေး၊ ပြည်နယ်စီးပွားရေး၊ မူးယစ် ဆေးဝါးပြဿနာ၊ တိုင်းရင်းသား စာပေ၊ ယဉ်ကျေးမှု စသည့်ကဏ္႑ များ အဓိကဆွေးနွေးပြီး ဒေါ်အောင်ဆန်းစုကြည်က ပြန်လည် ဖြေကြားရာတွင် တိတိကျကျဖြေ ကြားခြင်းမရှိကြောင်း မိငွေလေး ကဆိုသည်။,politic,3
ပြည်ထောင်စု ရွေး ကောက်ပွဲကော်မရှင်အနေဖြင့် မည်သည့်ပုဂ္ဂိုလ်အဖွဲ့အစည်းကို မျှ ဘက်မလိုက်ဘဲ သမာသမတ် ကျသည့် ကော်မရှင်အဖြစ် ဆုံး ဖြတ်ဆောင်ရွက်မည်ဖြစ်ကြောင်း ကော်မရှင်ဥက္ကဋ္ဌ ဦးလှသိန်းက နိုင်ငံရေးပါတီများနှင့် တွေ့ဆုံစဉ် ပြောကြားသည်။ နေပြည်တော်ရှိ ပြည်ထောင် စုရွေးကောက်ပွဲကော်မရှင်ရုံး၌ ဇွန်လ ၁၄ ရက်က နိုင်ငံရေးပါတီ များနှင့်တွေ့ဆုံစဉ် ၎င်းကထိုသို့ ပြောကြားကြောင်း တွေ့ဆုံပွဲတက်ရောက်သည့် နိုင်ငံရေးပါတီ များမှ တာ၀န်ရှိသူများက ပြော သည်။ ‘‘အဓိကကတော့ ကော်မရှင် ဥက္ကဋ္ဌပြောတာက သမာသမတ် ကျတဲ့ ကော်မရှင်ဖြစ်ရမယ်ပေါ့။ ပါတီရဲ့ လွှမ်းမိုးမှု၊အစိုးရအဖွဲ့ရဲ့ လွှမ်းမိုးမှု ဘယ်လိုက်မှုမပါရဘူး ဆိုပြီးတော့ ပြောတယ်’’ဟု အဆို ပါ တွေ့ဆုံပွဲတက်ရောက်သည့် ရခိုင်ဒီမိုကရေစီအဖွဲ့ချုပ်ပါတီ ဗဟိုအလုပ်အမှုဆောင် ဦးမျိုး ဆွေက ပြောသည်။ ရွေးကောက်ပွဲများကျင်းပ ရာတွင် လွတ်လပ်မှုရှိခြင်း၊ တရား မျှတခြင်း၊ ပွင့်လင်းမြင်သာမှုရှိ ခြင်း၊ အများယုံကြည်လက်ခံခြင်း၊ ပြည်သူ့ဆန္ဒနှင့် တစ်ထပ်တည်း ကျခြင်းဟူသည့် စံသတ်မှတ်ချက် ငါးချက်ဖြင့် ကိုက်ညီစေရန် ဥပ ဒေ၊ နည်းဥပဒေများနှင့်အညီ ဆောင်ရွက်နေကြောင်း ရွေး ကောက်ပွဲကော်မရှင်ဥက္ကဋ္ဌ က ပြောသည်ဟု ကော်မရှင်ဘက်က သတင်းထုတ်ပြန်ထားသည်။ ‘‘သူတို့ရဲ့သမိုင်းကိုသူတို့ အကောင်းဆုံးရေးမယ်။ လာမယ့် ရွေးကောက်ပွဲတွေမှာ စောင့် ကြည့်ပါ။ လုပ်ရပ်နဲ့စောင့်ကြည့် ပါလို့ ပြောတယ်။ ကျွန်တော်တို့ ကလည်း အနီးစပ်ဆုံးဖြစ်တဲ့ ၂၀၁၈ကြားဖြတ်ရွေးကောက်ပွဲကစပြီး ကြည့်ရမှာပေါ့ဗျာ’’ ဟုပြည်ခိုင်ဖြိုး ပါတီ ပြောရေးဆိုခွင့်ရှိသူ ဒေါက် တာနန္ဒာလှမြင့်က ပြောသည်။ ပြည်ထောင်စုရွေးကောက် ပွဲကော်မရှင်အနေဖြင့် ပါတီများ နှင့် ပိုမိုတွေ့ဆုံပေးရန် နိုင်ငံရေး ပါတီများက တောင်းဆိုပြီး ကော်မရှင်ကလည်း ယခုထက်ပိုမိုတွေ့ ဆုံမည်ဟု ကတိပြုကြောင်း တွေ့ဆုံပွဲတက်ရောက်သူများက ဆို သည်။ ‘‘ကော်မရှင်က အခုလိုခေါ် မှ တွေ့ရတာမဟုတ်ဘဲနဲ့ ပါတီ တွေအနေနဲ့ သီးသန့်ကိစ္စရှိရင် လည်း လာတွေ့လို့ရတယ်ဆိုတဲ့ အကြောင်းကိုလည်း ရှင်းပြပါ တယ်။ CSO (အရပ်ဘက်အဖွဲ့အ စည်း) တွေကိုလည်း သူတို့လက် ခံပြီးတော့ တွေ့နေတယ်ပေါ့လေ။ ဒါတွေပြောပါတယ်’’ ဟု ဦးမျိုး ဆွေက ပြောသည်။ ပြည်ထောင်စု ရွေးကောက် ပွဲကော်မရှင်နှင့် နိုင်ငံရေးပါတီ များ ယခုတစ်ကြိမ် တွေ့ဆုံမှုသည် ၂၀၁၇ ဇွန်လနောက်ပိုင်း ပထမ ဆုံးအကြိမ်ဖြစ်သည်။ ယင်းတွေ့ဆုံပွဲသို့ ၇၂ ပါတီမှ တာ၀န်ရှိသူများ တက်ရောက်ခဲ့ကြောင်း ကော်မရှင်က သတင်းထုတ်ပြန်သည်။ ‘‘ကျွန်တော်တို့ကတော့ ကျေနပ်အားရပါတယ်။ ကော်မ ရှင်အနေနဲ့ကလည်း စွပ်စွဲချက် တွေနဲ့ပတ်သက်ပြီး ဘယ်လိုရှင်း ထားတယ်ဆိုတာတွေ ပြောပြ တယ်။ ကျွန်တော်တို့ကိုလည်း ထပ်ရှင်းပြပါတယ်’’ဟု အဆိုပါ တွေ့ဆုံပွဲနှင့်ပတ်သက်၍ ဦးမျိုး ဆွေက ပြောသည်။,politic,3
‘ရှစ်လေးလုံးပြည်သူ့ ပါတီ’၏ အမည်၊ အလံနှင့် အမှတ်တံဆိပ်ပြောင်းလဲရန် ဆုံးဖြတ် ချက်ကို ပြန်လည်သုံးသပ်ပေးရန် ပြည်ထောင်စု ရွေးကောက်ပွဲ ကော်မရှင်နှင့် တွေ့ဆုံရာတွင် ပါတီခေါင်းဆောင်များက တင်ပြ ထားသည်။ ရှစ်လေးလုံး ပြည်သူ့ပါတီ ခေါင်းဆောင်နှစ်ဦးဖြစ်သည့် ဦးကိုကိုကြီးနှင့် ဦးရဲနိုင်အောင်သည် ပြည်ထောင်စု ရွေးကောက်ပွဲ ကော်မရှင် တာဝန်ရှိသူများနှင့် ဇွန်လ ၁၅ ရက်က နေပြည်တော် တွင် သွားရောက်တွေ့ဆုံစဉ် ယင်းသို့ တင်ပြခဲ့ကြောင်း ဦးရဲနိုင် အောင်က ပြောသည်။ ‘‘ကျွန်တော်တို့က ဒါက ဥပဒေအရ မှန်ကန်မှုမရှိဘူးလို့ ယူဆတယ်ပေါ့နော်။ အဲဒီအ ကြောင်းကိုလည်း ကျွန်တော်တို့ ကော်မရှင်ကို တင်လိုက်တယ်။ ပြန်သုံးသပ်ပေးပါလို့ပေါ့။ သူတို့ ကတော့ ဆုံးဖြတ်ချက်အတိုင်းပဲ လို့ ပြောတယ်။ မပြင်နိုင်ဘူး ပြော ပါတယ်’’ဟု ဦးရဲနိုင်အောင်က ပြောသည်။ ယမန်နေ့ တွေ့ဆုံပွဲသည် ပါတီဘက်က ကမ်းလှမ်း၍ တွေ့ ဆုံခြင်းသာဖြစ်၍ ရှစ်လေးလုံး ပြည်သူ့ပါတီ ခေါင်းဆောင်များ၏ တင်ပြချက်အပေါ်သာ ကော်မရှင် တာဝန်ရှိသူများက ပြန်လည်ဆွေး နွေးခဲ့ကြောင်းနှင့် ပြည်ထောင်စု ရွေးကောက်ပွဲကော်မတီက ဆုံး ဖြတ်ချက်ကို ပြောင်းလဲနိုင်မည် မဟုတ်ကြောင်း ပြန်လည်ရှင်းပြ ဆွေးနွေးခဲ့သည်ဟု ကော်မရှင် ပြောရေးဆိုခွင့်ရှိသူ ဦးမြင့်နိုင်က ပြောသည်။ ရှစ်လေးလုံးပြည်သူ့ပါတီ အနေဖြင့် ဇူလိုင် ၁၃ ရက်မတိုင်မီ နာမည်၊ အလံနှင့် အမှတ်တံဆိပ် အသစ်များ မတင်ပါက ပါတီထူ ထောင်ခွင့် အလိုအလျောက် ပျက်ပြယ်မည်ဖြစ်ကြောင်း ပြည်ထောင်စု ရွေးကောက်ပွဲကော်မ ရှင်က အကြောင်းကြားထားသည် ဟု ဦးမြင့်နိုင်က ပြောသည်။ မေလ ၅ ရက်တွင် ပြည် ထောင်စု ရွေးကောက်ပွဲကော် မရှင်မှ ရှစ်လေးလုံးပြည်သူ့ပါတီ (The Four Eights People's Party) ၏ အမည်၊ အလံနှင့် အ မှတ်တံဆိပ်တို့ကို ကန့်ကွက်လိုပါ က ခုနစ်ရက်အတွင်း ခိုင်လုံသော အထောက်အထားများဖြင့် ကန့်ကွက်နိုင်ကြောင်း နိုင်ငံပိုင်သတင်း စာများတွင် ကြေညာခဲ့သည်။ သို့သော် ကြေညာပြီး တစ်လကျော် သည်အထိ ကော်မရှင်က ပါတီ သို့ တစ်စုံတစ်ရာဆက်သွယ်ပြန် ကြားခြင်းမရှိခဲ့ကြောင်းနှင့် ကော် မရှင်အနေဖြင့် မီဒီယာများမှတစ် ဆင့် ပြောကြားသည်များကိုသာ တစ်ဆင့်ကြားသိခဲ့ရကြောင်း ဦး ကိုကိုကြီးက ကော်မရှင်ထံ တင်ပြ စာတွင် ဖော်ပြထားသည်။ သို့ဖြစ်၍ ဇွန်လ ၁၁ ရက်တွင် ပြည်ထောင်စု ရွေးကောက်ပွဲကော်မရှင်အား တွေ့ခွင့်ပေးရန် ရှစ်လေးလုံး ပြည်သူ့ပါတီခေါင်းဆောင် ဦးကို ကိုကြီးက အကြောင်းကြားစာပေး ပို့ခဲ့ကြောင်း ရေးသားထားသည်။ ရှစ်လေးလုံးပြည်သူ့ပါတီ၏ အမည်၊ အလံနှင့် အမှတ်တံဆိပ် ကို ကန့်ကွက်လိုပါက ခုနစ်ရက် အတွင်း ကန့်ကွက်နိုင်ကြောင်း ပြည်ထောင်စု ရွေးကောက်ပွဲ ကော်မရှင်က မေလ ၅ ရက်တွင် ကြေညာပြီးနောက် လက်မှတ်ထိုးကန့်ကွက်သူ ၂၀၀ ကျော်ရှိ ကြောင်း ဦးမြင့်နိုင်က ပြောကြား ထားသည်။ ရှစ်လေးလုံးပြည်သူ့ ပါတီနှင့်ပတ်သက်၍ ကန့်ကွက်မှု များ ခိုင်လုံသဖြင့် ပြည်ထောင်စု ရွေးကောက်ပွဲကော်မရှင် နည်း ဥပဒေပုဒ်မ ၁၄ (ဃ)အရ ပါတီ အမည်၊ အလံနှင့် အမှတ်တံဆိပ် တို့ကို ပြန်လည်ပြင်ဆင်ရန် ပါတီ တာဝန်ရှိသူများထံ ဇွန်လ ၁၄ ရက် တွင် အကြောင်းပြန်ခဲ့ကြောင်း ၎င်းကဆိုသည်။ ရှစ်လေးလုံးပြည်သူ့ပါတီ၏ အမည်၊ အလံနှင့် တံဆိပ်တို့ကို ပြင်ဆင်ပေးရန် ပြည်ထောင်စုရွေး ကောက်ပွဲကော်မရှင်၏ ဇွန်လ ၇ ရက် ဆုံးဖြတ်ချက်ကို ရည်ညွှန်း သည့် အကြောင်းကြားစာကို အီး မေးလ်ဖြင့် လက်ခံရရှိသော်လည်း ကော်မရှင်အား တွေ့ခွင့်တောင်း သည့် ဇွန်လ ၁၁ ရက်တွင်လည်း ကောင်း၊ ဇွန်လ ၁၃ ရက်တွင် ပေး ပို့သည့် ကော်မရှင်၏ အကြောင်း ပြန်စာ၌လည်းကောင်း ကော်မရှင် ဆုံးဖြတ်ချက်ကို တစ်စုံတစ်ရာ ရည်ညွှန်းဖော်ပြခဲ့ခြင်းမရှိ ကြောင်း ရှစ်လေးလုံးပြည်သူ့ပါတီ ၏ တင်ပြစာတွင် ဖော်ပြသည်။ ‘‘နည်းဥပဒေသည် ပင်မ ဥပဒေ၏ လက်အောက်ခံသာဖြစ် ပြီး ပင်မဥပဒေကို ကျော်လွန်သက် ရောက်ခြင်းမရှိစေရပါ။ ပြည် ထောင်စု ရွေးကောက်ပွဲကော် မရှင်၏ ၂၀၁၈ ဇွန်လ ၇ ရက် ဆုံးဖြတ်ချက်သည် နိုင်ငံရေးပါတီများ မှတ်ပုံတင်ခြင်း ဥပဒေ (ပင်မဥပဒေ)ကို ကျော်လွန်သက် ရောက်နေသည်ဟု မိမိတို့မှယူဆ ပါသည်’’ဟု လည်း ဦးကိုကိုကြီးက ကော်မရှင်ထံ တင်ပြစာတွင် ရေး သားထားသည်။ ပြည်ထောင်စုရွေးကောက်ပွဲ ကော်မရှင်၏ ညွှန်ကြားချက်တွင် ရှစ်လေးလုံး ပြည်သူ့ပါတီအနေ ဖြင့် ပါတီအမည်၊ အမှတ်တံဆိပ် နှင့် အလံတို့ကို ပြောင်းလဲရာတွင် ရှစ်လေးလုံးဟူသော စကားရပ်ကို စာဖြင့်သော်လည်းကောင်း၊ အက္ခ ရာဖြင့်သော်လည်းကောင်း ထည့် သွင်းခြင်းမပြုရန် ပါဝင်ကြောင်း ဦးရဲနိုင်အောင်က ပြောသည်။ ‘‘ရှစ်လေးလုံးဆိုတာ ပြည်သူလူ ထုတစ်ရပ်လုံးနဲ့ဆိုင်တဲ့ အမည် ဖြစ်တဲ့အတွက် ဒီအမည်ကို ပေး မသုံးနိုင်ဘူးဆိုတဲ့ အကြောင်းပြ ချက်နဲ့ ဆုံးဖြတ်တယ်ဆိုပြီးလည်း ဖော်ပြထားတယ်’’ဟု ၎င်းက ဆို သည်။ ‘ရှစ်လေးလုံး ပြည်သူ့ပါတီ’ ရှေ့ဆက်ဆောင်ရွက်မည့် လုပ် ငန်းစဉ်များနှင့့်ပတ်သက်၍ ဇွန်လ ၁၇ ရက်တွင် ပါတီခေါင်းဆောင် များက မီဒီယာများအား ထုတ်ပြန် ပြောကြားမည်ဖြစ်ကြောင်း ဦးရဲ နိုင်အောင်က ပြောသည်။,politic,3
"ထိုင်းနိုင်ငံအတွင်းရှိ ကရင်နှင့် ကရင်နီ (ကယား)စစ် ဘေးဒုက္ခသည်စခန်းများ၌ ကမ္ဘာ့ ဒုက္ခသည်များနေ့ အခမ်းအနားကို ဇွန်လ ၂၀ ရက်က ကျင်းပခဲ့သည်။ ‘‘ကျွန်တော်တို့နေလာတာ ဒီ မှာအနှစ် ၃၀ ကျော်ပြီ။ ဒီနေ့အခမ်းအနားမှာတော့ ကိုယ့်ခြေထောက် နဲ့ ရပ်တည်နိုင်ဖို့အတွက် ပြင်ဆင်နိုင်ဖို့ တိုက်တွန်းကြတယ်’’ဟု ကရင် တိုင်းရင်းသားအများစုနေထိုင်သည့် မယ်လစခန်းဥက္ကဋ္ဌ စောသြနက်က ပြောသည်။ မယ်လစခန်းသည် တပ်မ တော်နှင့် ကရင်လက်နက်ကိုင်အ ဖွဲ့ (KNU) တို့၏ တိုက်ပွဲများ ကြောင့် ထိုင်းနိုင်ငံအတွင်း လွန်ခဲ့သည့် နှစ် ၃၀ ကျော်ကတည်းက ဖွင့်လှစ်ခဲ့သည့် စစ်ဘေးဒုက္ခသည်စခန်းဖြစ်ပြီး လက်ရှိတွင် လူဦးရေ ၃၇,၀၀၀ ကျော်ရှိ သည်။ မယ်လစခန်း၌ ကျင်းပသည့် ကမ္ဘာ့ဒုက္ခသည်များနေ့ အခမ်းအ နားသို့ လူဦးရေ ထောင်ချီတက် ရောက်ခဲ့သည်။ ‘‘လူထုတွေကတော့ ကျွန် တော်တို့ တိုင်းပြည်ထဲမှာ သူတို့ မျှော်မှန်းတာက ငြိမ်းချမ်းရေးရဖို့ အတွက်ပဲ။ ငြိမ်းချမ်းရေးရရင် သူ တို့ပြန်မယ်လေ၊ အများအားဖြင့် ပေါ့။ တချို့တွေကျတော့ ထိုင်းနိုင်ငံမှာကပ်နေမယ့် မိသားစုတွေ ရှိရင်ရှိမှာပေါ့။ ရွာတွေက အများ အားဖြင့် ထိုင်းရွာဆိုပေမယ့်လည်းကရင်လူမျိုးတွေ အများကြီးရှိ တယ်လေ’’ဟု စောသြနက်က ဒုက္ခသည်လူထု၏ ဆန္ဒနှင့် ပတ် သက်၍ ပြောသည်။ ထိုင်းနိုင်ငံတွင် မယ်လ၊ အုန်းဖျန်၊ နို့ဖိုး၊ မယ်လအူး၊ မယ်ရာမို၊ ဘန့်ဒုံယမ်း၊ ထမ့်ဟင်ကရင် ဒုက္ခ သည်စခန်း ခုနစ်ခုရှိပြီး လူဦးရေ ၉၀,၀၀၀ ကျော်ရှိကြောင်း ကရင်ဒုက္ခသည်များကော်မတီ (KRC)ကဆိုသည်။ ထို့အပြင်တပ်မတော် နှင့် ကရင်နီအမျိုးသားတိုးတက် ရေးပါတီ (KNPP)တို့၏ တိုက်ပွဲ ကြောင့် ကယားပြည်နယ်အတွင်း ရှိ ဒေသခံအများစုနေထိုင်သည့် စစ်ဘေးဒုက္ခသည် စခန်းနှစ်ခု လည်း ရှိသည်။ အဆိုပါကရင်နီ (ကယား) ဒုက္ခသည်စခန်းနှစ်ခုတွင်လည်း ကမ္ဘာ့ဒုက္ခသည်များနေ့အခမ်းအနားကျင်းပခဲ့ကြောင်း KNPP ဗဟို ကော်မတီ၀င် ခူညေးရယ်က ပြောကြားသည်။ ကရင်နီ (ကယား)ဒုက္ခသည် စခန်း (၁)နှင့် (၂)တွင် လူဦးရေ ၁၅,၀၀၀ ကျော်နေထိုင်ကြောင်း ၎င်းက ဆိုသည်။ ထိုင်းနိုင်ငံအတွင်းရှိ မြန်မာ ဒုက္ခသည်စခန်းများတွင် နေထိုင် သူများ၏ စားနပ်ရိက္ခာကို နိုင်ငံတကာနှင့် အလှူရှင်အဖွဲ့အစည်းများက အဓိကကူညီထောက်ပံ့ပေးနေသည်။ သို့သော် လာမည့် ၂၀၁၉ က စ၍ အကူအညီရရှိရေး မသေချာဟု စောသြနက်က ပြောသည်။ ထိုင်းရှိ စစ်ဘေးဒုက္ခသည် စခန်းများ၌ နေထိုင်သူများအနက် မြန်မာနိုင်ငံသို့ ပြန်လည်နေထိုင် လိုသူများရှိသကဲ့သို့ အမေရိကန်၊ သြစတြေးလျ၊ နော်ေ၀းနိုင်ငံများသို့ သွားလိုသူများလည်းရှိကြောင်း KRC အတွင်းရေးမှူး ဆရာဘွယ်စေးက ဆိုသည်။ ကုလသမဂ္ဂ ဒုက္ခသည်များ ဆိုင်ရာ မဟာမင်းကြီးရုံး (UNHCR) က ဒုက္ခသည်အဖြစ် သတ်မှတ်သည့် အထောက်အ ထားရရှိပါက တတိယနိုင်ငံသို့ ထွက်ခွာရန် ထိုင်းနိုင်ငံက ခွင့်ပြုပေးသည်ဟု ၎င်းကရှင်းပြသည်။ ထိုနိုင်ငံများသို့ သွားခွင့်ရပါက လုပ်ခလစာများပြားသည့် အလုပ်အကိုင်အခွင့်အလမ်းများ ရရှိသကဲ့သို့ သွားခွင့်ရသည့်နိုင်ငံတွင် နိုင်ငံသား လျှောက်ထားခွင့်ရှိ ကြောင်း ဆိုသည်။",politic,3
တာယာပွကြီးရုပ်ရှင် ဇာတ်ကားတိုရိုက်ကူးမှုမြင်ကွင်း ပရိသတ်အားပေးမှု များပြားခဲ့သည့် တာယာပွကြီးကာတွန်းဇာတ်ကောင်အား ပြန်လည်အသက်သွင်းထားသည့် အွန်လိုင်းရုပ်သံဇာတ်လမ်းတိုကို စက်တင်ဘာ ၁ ရက် မှစတင်ကာ တာယာပွကြီးရုပ်ရှင် Page တွင် ပြသမည်ဖြစ်ကြောင်းသိရသည်။ အဆိုပါ အွန်လိုင်းဇာတ်ကားတိုတွင် ဗျူး၏၀တၳုကို ကာတွန်း၀ိဇ္ဇာဖန်တီးခဲ့သည့် ဇာတ်လမ်းများ အားအခြေခံကာ ပြန်လည်ဖန်တီးထားခြင်း ဖြစ်ပြီး အဓိကဇာတ်ကောင်တစ်ဦးဖြစ်သည့် တာယာပွကြီးနေရာ၌ ပါ၀င်သရုပ်ဆောင်ရန်အတွက် မျက်နှာသစ်သရုပ်ဆောင်များအား ဖိတ်ခေါ်ထားခြင်းဖြစ်သည်။ မျက်နှာ သစ်သရုပ်ဆောင်များအနက်မင်းသားသစ် မင်းကိုကိုအား တာယာပွကြီးနေရာတွင် ပါ၀င်စေခြင်းဖြစ်ကြောင်းသိရသည်။,entertainment,2
ရှစ်ကြိမ်မြောက်အဖြစ် ကျင်းပမည့် ၀ဿန်ရုပ်ရှင်ပွဲတော်အတွက် ရွေးချယ်ခံထားရသည့် ဇာတ်ကားများ၏ အမည်စာရင်းများအား ထုတ်ပြန်ထားရာတွင် ပြိုင်ပွဲ၀င် ကဏ္႑အတွက် ဇာတ်ကား ၁၁ ကားအား ရွေးချယ်ထားကြောင်းသိရသည်။ ယခုနှစ်အတွက် ၀ဿန်ရုပ်ရှင်ပွဲတော်က ပြိုင်ပွဲ၀င် ဇာတ်ကားများအား ဖိတ်ခေါ်ခဲ့ရာတွင် ဇာတ်လမ်းတိုနှင့် မှတ်တမ်းရုပ်ရှင် ၅၇ ကား ပါ၀င်ယှဉ်ပြိုင်ခဲ့ပြီး ပြိုင်ပွဲ၀င်ကဏ္႑အတွက် ၁၁ ကားနှင့် ပြိုင်ပွဲ၀င်မဟုတ်သော ဇာတ်ကား ၃ ကား ရွေးချယ်ခဲ့ခြင်းဖြစ်သည်။ ပြိုင်ပွဲ၀င်ကဏ္႑အတွက် ရွေးချယ်ခံထားရသည့် ဇာတ်ကားများမှာ ဒါရိုက်တာ ကောင်းဟန်သော်၊ Farhan Hasan Ziko ရိုက်ကူးသည့် A Happy Place၊ ဒါရိုက်တာ Tadihtar နှင့် သန်းကျော်ဌေးတို့ ရိုက်ကူးသည့် Silence in Mrauk Oo၊ ရုပ်ရှင်ဂျပိုးအဖွဲ့ ရိုက်ကူးသည့် Scarecrow၊ ဒါရိုက်တာ ဇော်ဘိုဘိုဟိန်းနှင့် Maung Bhone တို့ရိုက်ကူးသည့် Whispers of Silence၊ ဒါရိုက်တာ Maung Bhone ရိုက်ကူးသည့် VOID၊ ဒါရိုက်တာ ရွှန်း၀င့်အောင်၊ သန့်မြတ်ေ၀တို့ ရိုက်ကူးသည့် Grandmother၊ ဒါရိုက်တာ ချယ်ရီသိန်း ရိုက်ကူးသည့် Mother’s Burden၊ ဒါရိုက်တာ ၀င်းသူမျိုး ရိုက်ကူးသည့် The Good Woman of South Dagon၊ ဒါရိုက်တာ ရှင်ဒေ၀ီရိုက်ကူးသည့် Yangon The City Where We Live၊ ဒါရိုက်တာ Hein Z ရိုက်ကူးသည့် Missing Puzzle၊ ဒါရိုက်တာစိုးစံထိုက် ရိုက်ကူးသည့် Dreams on the Road ဇာတ်ကားများဖြစ်သည်။ ယင်းဇာတ်ကားများအား စက်တင်ဘာအတွင်း ပြုလုပ်သွားမည့် ၀ဿန်ရုပ်ရှင်ပွဲတော်အတွင်း ပြသမည်ဖြစ်ကာ ပြိုင်ပွဲ၀င်ကဏ္႑မှ အကောင်းဆုံးဇာတ်ကားများကိုလည်း ဆုများပေးအပ်သွားမည်ဖြစ်ကြောင်း သိရသည်။,entertainment,2
Myanmar Idol သီချင်းဆိုပြိုင်ပွဲ Season(3) နောက်ဆုံးအဆင့် Grand Final သို့ တက်ရောက်နိုင်ခဲ့သည့် ဖြိုးမြတ်အောင်၏ ဟင်္သာတခရီးစဉ်နှင့် ဖျော်ဖြေပွဲ၌ ကြိုဆိုအားပေးသူ များပြားခဲ့သည်။ နောက်ဆုံးအဆင့်ပြိုင်ပွဲမ၀င်ခင် ရန်ကုန်မှ ဟင်္သာတသို့ ခေတ္တပြန်လာသည့် ဖြိုးမြတ်အောင် အား လမ်းတစ်လျှောက် ဧရာ၀တီတိုင်းဒေသကြီး၊ မြို့နယ်အသီးသီးမှ ပရိသတ် အများအပြားက ကြိုဆိုခဲ့ကြပြီး သြဂုတ်လ ၆ ရက်နေ့၊ ဟင်္သာတမြို့တော်ခန်းမ၌ ဖျော်ဖြေပွဲ ကျင်းပချိန်တွင်လည်း လာရောက်အားပေးသူ အများအပြားရှိခဲ့သည်။ “အများကြီးအားပေးတော့ ထင်တောင်မထားဘူး။ အရမ်းပျော်တယ်။ ကျွန်တော် အသံ၀င် နေတာ။ ဒါပေမယ့် ကျွန်တော့်မိသားစုတွေတွေ့တော့ အသံပြန်ထွက်လာတယ်။ ဒီလိုအားပေး ကြတ့ဲ့အတွက် ကျွန်တော်အခု ယှဉ်ပြိုင်ရမယ့် Grand Final မှာ ကျွန်တော့်အသံ၀င်ချင်၀င်နေပါစေ၊ လည်ချောင်းကွဲချင်ကွဲသွားပါစေ ကျွန်တော်ဆိုမှာ။ အားမငယ်တော့ဘူး”ဟု ဖြိုးမြတ်အောင်က ဖျော်ဖြေပွဲ၌ ပြောကြားခဲ့သည်။ “အဓိကကတော့ ရှစ်လေးလုံးပွဲတက်ရင်းနဲ့ ဖြိုးမြတ်အောင်ကို အားပေးချင်လို့လာတာ။ ဒီကျတော့ ချေွးသံတလုံးလုံးနဲ့ အားပေးခဲ့တယ်။ ဖြိုးမြတ်အောင်ကို ပြောချင်တဲ့စကားက ကိုယ် အတတ်နိုင်ဆုံးပဲဆို။ ကိုယ့်မှာ Talent ရှိတယ်။ ဘာမှကြောက်စရာမလိုဘူး။ ကိုယ်က အများကြီး သာတယ်ဆိုတာ ကိုယ့်ဘာသာကိုယ်လည်းသိတယ်။ အဲတော့ ပြိုင်ပါ။ အောင်မြင်သွားရင် အရင် အတိုင်းပဲနေ။ ဘ၀င်မမြင့်နဲ့။ ဒီအတိုင်းပဲ ရိုးရိုးသားသားကြိုးကြိုးစားစား အမြဲလုပ်၊ ပညာဆိုတာ သင်လို့မကုန်ဘူး။ ပိုက်ဆံဆိုတာ သူ့အလိုလို၀င်လာလိမ့်မယ်။ ပိုက်ဆံ နောက်ကိုလည်း မလိုက် နဲ့။ ရိုးသားစွာကျင့်ကြံပါလို့ ပြောချင်တယ်”ဟု အမေရိကန်နိုင်ငံမှ မြန်မာနိုင်ငံသို့ ပြန်လည် ရောက်ရှိနေချိန် ဖြိုးမြတ်အောင်အား လာရောက်အားပေးခဲ့သည့် ဒေါက်တာမန်းမြင့်ဆိုင်က ပြောကြားသည်။ “ဦးက ဟင်္သာတသားပါ။ ကချင်ပြည်နယ်၊ ဖားကန့်ကနေ အာဇာနည်နေ့နဲ့ ရှစ်လေးလုံး ကိစ္စအတွက်လာခဲ့တာ။ ဒီကိုရောက်နေတုန်း သားလေးဖြိုးမြတ်အောင်ရဲ့အောင်မြင်မှုကို လေးစားတဲ့ အတွက် လာရောက်အားပေးခြင်းဖြစ်ပါတယ်”ဟု ပရိသတ်တစ်ဦးဖြစ်သူ စောအံ့မောင်က ပြောကြားသည်။ အဆိုပါဖျော်ဖြေပွဲ၌ ဖြိုးမြတ်အောင်က တေးသီချင်းများဖြင့် ဖျော်ဖြေခဲ့ပြီး Black Star Music Band က တီးခတ်ပေးခဲ့ကာ ဒေသခံတေးသံရှင်များမှ လည်း ပါ၀င်သီဆိုဖျော်ဖြေခဲ့ကြသည်။ Myanmar Idol သီချင်းဆိုပြိုင်ပွဲ Season(3) နောက်ဆုံးအဆင့် Grand Final ပွဲကို သြဂုတ်လ ၁၁ ရက်နေ့တွင် ကျင်းပပြုလုပ်သွားရန်ရှိပြီး ဖြိုးမြတ်အောင်နှင့် ချမ်းမြေ့မောင်ချို တို့နှစ်ဦးယှဉ်ပြိုင်ရမည်ဖြစ်သည်။,entertainment,2
အခုတစ်ပတ်အနုပညာရှင်တွေရဲ့ ငယ်စဉ်ဘ၀အမှတ်တရဖြတ်သန်းရာကဏ္႑မှာတော့ လတ်တလောရေပန်းစားနေတဲ့ တေးသီချင်းလေးတွေဖြစ်တဲ့ ‘ကျွန်မ’ ၊ ‘မောင်မငိုရဘူးနော်’ သီချင်းတွေရဲ့တေးသံရှင်ကေကေမိုးကို ရွေးချယ်ထားပါတယ်။ ခံစားမှုအားကောင်းကောင်းနဲ့ တေးသီချင်းတွေကို သီဆိုတတ်သူတစ်ဦးဖြစ်သလို တေးသံရှင်ချောစုခင်ရဲ့ ညီမ၀မ်းကွဲတစ်ဦးလည်းဖြစ်ပါတယ်။ ငယ်စဉ်ကလေးဘ၀ကတည်းက ဂီတကို ရူးသွပ် ဝါသနာပါသူတစ်ဦးဖြစ်သလို ဂီတလမ်းကြောင်းပေါ်မှာ ဖြေးဖြေးမှန်မှန် ချီတက်နေသူတစ်ဦးလို့လည်း ဆိုရမှာပါ။ ဒီတစ်ပတ်မှာတော့ ကေကေမိုးပြောပြခဲ့တဲ့ ငယ်စဉ်ဘ၀အမှတ်တရတွေနဲ့ ဂီတလမ်းကြောင်းပေါ်က အမှတ်တရတွေကို ေ၀မျှပေးချင်ပါတယ်။ တေးသံရှင်ကေကေမိုးက ရန်ကုန်ဇာတိဖြစ်သလို စက်တင်ဘာ ၉ ရက် ၁၉၉၈ ခုနှစ်မှာမွေးဖွားခဲ့တာပါ။ မွေးချင်းမောင်နှမလေးယောက်အနက် နို့ညှာ သမီးတစ်ယောက်လည်းဖြစ်ပါတယ်။ ငယ်စဉ် ကလေးဘ၀မှာတော့ ဆော့ကစားမက်သူ တစ်ယောက်ဖြစ်သလို သီချင်းဆိုရတာကို ငယ်စဉ်ကတည်းက နှစ်သက်လွန်းသူ တစ်ယောက်ဖြစ်တယ်လို့လည်း ဆိုပါတယ်။ “ငယ်ငယ်က အဆော့မက်တယ်။ သီချင်းဆိုတာကတော့ ကလေးဘ၀ကတည်းက အရမ်းကြိုက်တာ။ သီချင်းနားထောင်ရတာလည်းကြိုက်တယ်။ မချောစုက အစ်မ၀မ်းကွဲဆိုတော့ မချောစုရှိုးပွဲတွေသွားရင်လိုက် သွားဖြစ်တာများတယ်။ မချောစု၊ မတင်ဇာမော်၊ မမီမီ ၀င်းဖေ၊ မလေးလေးဝါးတို့သီချင်းတွေနဲ့ ကြီးပြင်းလာတယ်လို့ ပြောလို့ရပါတယ်” လို့ ကေကေမိုးက ဆိုပါတယ်။ ကျောင်းပညာရေးအနေနဲ့တော့ သာမန်အဆင့်လောက်ပဲရှိခဲ့သလို ကျောင်းတက်စဉ်တစ်လျှောက်မှာလည်း ငါးတန်းကျောင်းသူဘ၀ကတည်းက ကျောင်းကပွဲတွေမှာ သီချင်းဆိုခဲ့တယ်လို့ဆိုပါတယ်။ တက္ကသိုလ်၀င်တန်း အောင်မြင်ပြီးချိန်မှာတော့ ဂီတလမ်းကြောင်း ပေါ်ကို ဆက်လက်လျှောက်လှမ်းဖြစ်ခဲ့တယ်လို့ ပြောပြခဲ့ပါတယ်။ ဒါ့အပြင် ငယ်စဉ်ကလေးဘ၀မှာ ကလေးတေးသံရှင်တွေ စုစည်းထုတ်ေ၀တဲ့ တေးအယ်လ်ဘမ်မှာလည်း ပါ၀င်ခဲ့ဖူးတယ်လို့ ဆိုပါတယ်။ အေ၀းသင်တက္ကသိုလ်တက် ရောက်ရင်း စူပါစတားတေးသီချင်းဆိုပြိုင်ပွဲမှာ ၀င်ရောက်ယှဉ်ပြိုင်ခဲ့ပါတယ်။ “စူပါစတားသီချင်းဆိုပြိုင်ပွဲမှာ ၀င်ပြိုင်ခဲ့ဖူးတယ်။ အဲဒီတုန်းက ကိုအောင်ထက်တို့ ဂျူ၀ဲလ်တို့နဲ့တူတူပဲ။ ဒီပြိုင်ပွဲကနေ ဆရာမြင့်မိုးအောင်တို့နဲ့ ဆုံခွင့်ရပြီး Theme Song တွေ၊ ကြော်ငြာသီချင်းတွေ ဆိုခွင့်ရတယ်။ အဲဒီပိုက်ဆံလေးတွေစု၊ ရှိုးလေးတွေမှာဆိုခွင့်ရတဲ့ ပိုက်ဆံလေးတွေစုပြီး အယ်လ်ဘမ်ထုတ်ဖြစ်ခဲ့တယ်။ အခက်အခဲတွေရှိခဲ့ပေမယ့် ဖြစ်အောင်ကြိုးစားမယ်ဆိုတဲ့ စိတ်တစ်ခုတည်းနဲ့ပဲ ကြိုးစားခဲ့ပါတယ်” လို့ ကေကေမိုးက အမှတ်တရဆိုပါတယ်။ ‘ကျွန်မ’ တေးသီချင်းနဲ့ပတ်သက်လို့ “ဒီသီချင်းလေးက ကိုေ၀ကြီးရေးပြီး ကိုဖြိုးပြည့်စုံက ကေကေနဲ့လိုက်တယ်ဆိုလို့ ဆိုဖြစ်သွားတဲ့သီချင်းပါ။ သီချင်းထဲက ကောင်မလေးရဲ့ခံစားချက်ကို ထည့်ပြီးဆို ဖြစ်ခဲ့တာ။ ကေကေရဲ့အသံက ကရုဏာအသံလည်းပါတော့ ပရိသတ်တွေက သတိထားမိကြတယ်။ ဒီသီချင်းလေးကိုပရိသတ်တွေက ကြိုက်ကြတယ်ဆိုတော့ ၀မ်းသာရပါတယ်။ အခုပြိုင်ပွဲမှာ ယှဉ်ပြိုင်တယ်ဆိုတော့လည်း ချမ်းမြေ့မောင်ချိုမှ မဟုတ်ပါဘူး။ ဘယ်သူမဆို ပြိုင်ပွဲဆိုတာ စိတ်ဖိစီးမှုအနည်းနဲ့အများ ရှိတတ်ပါတယ်။ ဒါကိုကိုယ်တိုင်လည်း ပြိုင်ပွဲ၀င်ခဲ့ဖူးတော့ သိတယ်။ ဘာပဲဖြစ်ဖြစ် အကောင်းဆုံးသီဆိုခဲ့တာပဲလေ။ ကေကေရဲ့သီချင်းလေးကို ဒီလိုပြိုင်ပွဲတွေမှာသီဆိုတဲ့အတွက် ဂုဏ်ယူရပါတယ်” လို့ ပွင့်ပွင့်လင်းလင်း ဆိုခဲ့ပါတယ်။ ကေကေမိုးအတွက် နောက်ထပ် အမှတ်တရတေးသီချင်းဆိုရင်တော့ မကြာခင်ကရုံတင်ပြသခဲ့တဲ့ ငါ့ကိုနမ်းတဲ့မုန်တိုင်း ဇာတ်ကားထဲက မောင်မငိုရဘူးနော် သီချင်းပါ။ လွှမ်းပိုင်ရေးသားပေးထားသလို ဇာတ်လမ်းရဲ့ Theme နဲ့လိုက်ဖက်တဲ့အပြင် ခံစားမှုအပြည့်နဲ့ဆိုဟန်ကြောင့် ပရိသတ်တွေရဲ့ပါးစပ်ဖျားကို ရောက်ရှိစေခဲ့တဲ့သီချင်း တစ်ပုဒ်လည်းဖြစ်ပါတယ်။ ဒီသီချင်းလေးကိုလည်း ကေကေမိုးက အမှတ်တရဖြစ်ရတယ်လို့ဆိုပါတယ်။ ကိုဘိုဆန်းတို့ လာပြလို့ ဆိုပေးဖြစ်ပေမယ့် ဇာတ်ကားပြသချိန်မှာ ပရိသတ်တွေ ကြိုက်ကြတယ် ဆိုတာကြောင့် တကယ်ကိုပျော်ရွှင်ရပါတယ်လို့ ပြောပြခဲ့ပါတယ်။ တေးသံရှင်ကေကေမိုးက လတ်တလောမှာတော့ သြဂုတ်လအတွင်း ထွက်ရှိမယ့် M United Collection အယ်လ်ဘမ်မှာ တေးသီချင်းသစ်တစ်ပုဒ် သီဆိုထားသလို ဒုတိယမြောက်တစ်ကိုယ်တော်ခွေလည်း ထွက်ရှိနိုင်ဖို့ကြိုးစားနေတယ်လို့ ဆိုပါတယ်။ တေးသံရှင်ကေကေမိုးက “ကေကေအတွက်အသစ်တစ်ယောက်အနေနဲ့ အနုပညာရှင်တွေထဲမှာ ကူညီပေးကြသူတွေလည်း ရှိပါတယ်။ ဘယ်လိုအခက်အခဲပဲဖြစ်ပါစေ ကြိုးစားမှုကိုမရပ်ဘူးလို့ အမြဲတွေးတယ်။ ခဏတာရပ်တန့်ခဲ့တဲ့ အချိန်တစ်ခုရှိခဲ့ပေမယ့် အခုချိန်မှာ တော့လုံး၀မရပ်တန့်ဘဲ ကြိုးစားနေပါတယ်။ ပရိသတ်တွေရဲ့အားပေးမှုကလည်း ကေကေအတွက် တကယ်ကိုအားဖြစ်ရပါတယ်။ ရှေ့ဆက်ပြီးတော့လည်း သီချင်းတွေဆက်တိုက်ဖန်တီးနိုင်ဖို့ ကြိုးစားသွားမှာပါ။ ကိုယ့်စိတ်ထဲမှာ တကယ်ဖြစ်ချင်တဲ့အရာကို ဆက်တိုက်သာကြိုးစားနေမယ်ဆိုရင် တစ်နေ့မှာတော့ ကိုယ်ဖြစ်ချင်တာတွေ အရာထင်လာမယ်လို့ယုံကြည်ပါတယ်” လို့ လည်း သူ့ရဲ့ခံယူချက်ကို မျှေ၀ပေးခဲ့ပါတယ်။ အခုတစ်ပတ်မှာ ဖတ်ရှုခဲ့ကြရတာက တေးသံရှင်ကေကေမိုးရဲ့ ငယ်စဉ်ဘ၀ အမှတ်တရတွေနဲ့ ဂီတလမ်းကြောင်းပေါ် လျှောက်လှမ်းမှုအတွေ့အကြုံတွေပါ။ သူ့ရဲ့ ဖြတ်သန်းမှု၊ ခံယူချက်တွေကနေ လူငယ်တစ်ယောက်ရဲ့ စိတ်ဓာတ်ခွန်အားနဲ့ အားမာန်ကိုလည်းတွေ့မြင်နိုင်မှာပါ။ နောက်တစ်ပတ်တွေမှာလည်း ဘယ်အနုပညာရှင်တွေက စိတ်၀င်စားစရာအမှတ်တရတွေ ပြန်လည်မျှေ၀ပေးမယ်ဆိုတာကို စောင့်မျှော်ဖတ်ရှုပေးပါဦးလို့…။,entertainment,2
"ကေပေါ့ပ်သမိုင်းတစ်လျှောက်တွင် သက်တမ်းအရှည်ဆုံးအမျိုးသားအဆိုတော် အဖွဲ့ဖြစ်သည့် Shinhwa က ဂီတသက်တမ်း နှစ် ၂၀ ပြည့် အထိမ်းအမှတ်အဖြစ် အယ်လ်ဘမ်သစ်ဖြန့်ချိပြီး ဖျော်ဖြေပွဲများ ပြုလုပ်သွားမည်ဟု ယင်းအဖွဲ့၏ အေဂျင်စီက သြဂုတ် ၈ ရက်တွင် ထုတ်ပြန်ခဲ့သည်။ အမျိုးသားအဆိုတော်ခြောက်ဦးပါ၀င်သည့် Shinhwa အဖွဲ့သည် SM Entertainment က ဖွဲ့စည်းသည့် ပထမဆုံး အမျိုးသားအဆိုတော်အဖွဲ့အဖြစ် ၁၉၉၈ ခုနှစ်တွင် ဂီတလောကသို့ ၀င်ရောက်ခဲ့သည်။ Eric Mun၊ Lee Min-woo၊ Kim Dong-wan၊ Shin Hye-sung ၊Jun Jin နှင့် Andy Lee တို့ ပါ၀င်သည့် ယင်းအဖွဲ့သည် Hey, Come On! ၊ “Wild Eyes စသည့် သီချင်း များဖြင့် ၂၀၀၀ ပြည့်လွန် အစောပိုင်းနှစ်များတွင် အောင်မြင်ခဲ့သည်။ “Shinhwa အဖွဲ့ရဲ့ အထူးအယ်လ်ဘမ် Heart ကို အဖွဲ့ရဲ့ ဂီတသက်တမ်း နှစ် ၂၀ ပြည့်နေ့ဖြစ်တဲ့ သြဂုတ် ၂၈ ရက်မှာ ဖြန့်ချိမှာပါ” ဟု ယင်းအဖွဲ့၏ အေဂျင်စီ Shinhwa Conmpany က ထုတ်ပြန်ခဲ့သည်။ Shinhwa အဖွဲ့သည် SM Entertainment နှင့် စာချုပ်သက်တမ်းကုန်ဆုံးပြီးနောက် ကိုယ်တိုင်အေဂျင်စီ မတည်ထောင်မီ၂၀၀၄ ခုနှစ်တွင် Good Entertainment နှင့် စာချုပ်ဆိုခဲ့သည်။ Shinhwa နှင့်ပတ်သက်ပြီး SM Entertainment နှင့် တရားရင်ဆိုင်ရခဲ့သော်လည်း ယင်းအဖွဲ့သည် မူလအေဂျင်စီနှင့် လမ်းခွဲခဲ့ပြီးနောက် အောင်မြင်သည့်ဂီတလမ်းကြောင်းကို ဆက်လက်ဦးဆောင်နိုင်ခဲ့သည့် ပထမဆုံးကေ ပေါ့ပ်အဖွဲ့လည်း ဖြစ်သည်။ ဂီတသက်တမ်း နှစ် ၂၀ အတွင်း ယင်းအဖွဲ့သည် ကိုရီးယားအယ်လ်ဘမ် ၁၃ ခု၊ ဂျပန်အယ်လ်ဘမ်တစ်ခုနှင့် လက်ရွေးစင်သီချင်းများ စုစည်းထားသည့်အယ်လ်ဘမ်များကို ဖြန့်ချိခဲ့သည်။ Shinhwa အဖွဲ့သည် ဆိုးလ်အရှေ့ တောင်ပိုင်းရှိ အိုလံပစ်အားကစားရုံတွင် အောက်တိုဘာ ၆ ရက်မှစပြီး နှစ်ရက်ကြာ ဖျော်ဖြေမည်ဟုလည်း ယင်းအဖွဲ့၏အေဂျင်စီက ထုတ်ပြန်ခဲ့သည်။",entertainment,2
ဟောလိ၀ုဒ်လက်မှတ်ရောင်းချမှု ၀င်ငွေစာရင်းတွင် အံ့အားသင့်ဖွယ် ဦးဆောင်ခဲ့သည့် အချစ်ဇာတ်မြူးဇာတ်ကား Crazy Rich Asians ကို ယင်းဇာတ်ကားရိုက်ကူးခဲ့သည့် စင်ကာပူနိုင်ငံ၌ သြဂုတ် ၂၁ ရက်တွင် ပွဲဦးထွက်ပြသခဲ့သည်။ “ဇာတ်ကားထဲမှာ စင်ကာပူက အရမ်းလှတဲ့အတွက်ကြောင့် စင်ကာပူနိုင်ငံသားတိုင်း ဒီဇာတ်ကားကိုကြည့်ကြမယ်လို့ ကျွန်မ မျှော်လင့်ပါတယ်။ ဟောလိ၀ုဒ်မှာ လူတိုင်းက ဒီဇာတ်ကားကို သဘောကျကြတယ်။ ဇာတ်၀င်ခန်းထဲမှာပါတဲ့နေရာကို CGI လား။ အပြင်မှာ တကယ်ရှိတဲ့နေရာလားလို့ မေးကြတယ်” ဟု ယင်းဇာတ်ကားထဲတွင် အော်ပရာသရုပ်ဆောင် ကစ်တီပေါင်အဖြစ် သရုပ်ဆောင်ခဲ့သည့် Fiona Xie က ပြောကြားသည်။ ၂၅ နှစ်အတွင်း အာရှသရုပ်ဆောင်များ ပါ၀င်ထားသည့် ပထမဆုံးဟောလိ၀ုဒ်ဇာတ်ကားဖြစ်သည့် Crazy Rich Asians ဇာတ်ကားသည် ပွဲဦးထွက်ဖြန့်ချိသည့် သီတင်းပတ်တွင် မြောက်အမေရိက၌ လက်မှတ် ရောင်းချမှု၀င်ငွေ ဒေါ်လာ ၃၄ သန်း ကျော် ရရှိခဲ့သည်။ နယူးယောက်တက္ကသိုလ်မှ စီးပွားရေး ပါမောက္ခ ရေချယ်ချူက ၎င်း၏ချစ်သူ စင်ကာပူနိုင်ငံသား နစ်ယောင်း၏ တောင်းဆိုမှု ကြောင့် စင်ကာပူသို့ အလည်အပတ်လိုက်သွားရာမှ နစ်၏ အလွန်အမင်းချမ်းသာ ကြွယ်၀သည့် မိသားစုနှင့် တွေ့ဆုံခဲ့သည့်အကြောင်း ရိုက်ကူးထားသည့် ယင်းဇာတ်ကားတွင် မလေးရှား-တရုတ်သရုပ်ဆောင် မီရှဲယိုး၊ ဗြိတိန်-မလေးရှားသရုပ်ဆောင်ဟင် နရီဂိုးဒင်း၊ အမေရိကန်သရုပ်ဆောင် ကွန်စတင်း၀ူနှင့် ဗြိတိန်သရုပ်ဆောင် ဂျမ်မားချမ်းတို့က အဓိကဇာတ်ကောင်များအဖြစ် ပါ၀င်ထားသည်။ ၂၀၁၃ ခုနှစ်က ဖြန့်ချိခဲ့သည့် စင်ကာပူ-အမေရိကန်စာရေးဆရာ ကီဗင်ကွမ်၏ ၀တၳုကို ဒါရိုက်တာဂျွန်အမ်ချူးက ရိုက်ကူးသည့် ယင်းဇာတ်ကားကို ဝါနာဘရားသားစ် ရုပ်ရှင်လုပ်ငန်းက ဖြန့်ချိခဲ့သည်။ ယင်းဇာတ်ကားသည် ၁၉၉၃ ခုနှစ်က ဖြန့်ချိခဲ့သည့် The Joy Luck Club ဇာတ်ကားပြီးလျှင် အာရှသရုပ်ဆောင်များ အဓိက ပါ၀င်ထားသည့် ပထမဆုံးရုပ်ရှင်ဇာတ်ကား ဖြစ်သည်။,entertainment,2
အောက်တိုဘာ ၁၁ ရက်တွင် ပွဲဦးထွက်ပြသမည့် I Am Paul Walker မှတ်တမ်းရုပ်ရှင်တွင် ပေါလ်ေဝါ်ကာ၏ ဘ၀အကြောင်းထက် အတိတ်ကို တသသလွမ်းဆွတ်စေမည့် အကြောင်းအရာများ ပါ၀င်မည်ဟု Paramount Network က ထုတ်ပြန်ခဲ့သည်။ ပေါလ်ေဝါ်ကာ၏ အသက် ၁၅ နှစ်ပြည့် မွေးနေ့ကျင်းပသည့် စိတ်လှုပ်ရှားဖွယ် ဗီဒီယိုဖြင့် စတင်ထားသည့် ယင်းမှတ်တမ်းရုပ်ရှင်တွင် လော့စ်အိန်ဂျလိစ်ဆင်ခြေဖုံး၌ ကြီးပြင်းလာသည့် ေဝါ်ကာ၏ ငယ်ဘ၀၊ ကလေးသရုပ်ဆောင်တစ်ဦးမှသည် အက်ရှင်သရုပ်ဆောင်တစ်ဦး ဖြစ်လာသည့်အကြောင်းများ ပါ၀င်မည်ဖြစ်သည်။ ေဝါ်ကာသည် စိတ်လှုပ်ရှားပြီး စွန့်စားရသည်များကို စိတ်၀င်စားသူတစ်ဦးဟု ၎င်း၏ သူငယ်ချင်းများက ပြောကြားခဲ့သည်။ ယင်းဝါသနာကြောင့် ေဝါ်ကာသည် ကားပြိုင်ခြင်းကို စွဲမက်ခဲ့ခြင်းဖြစ်သည်။ ဒါရိုက်တာ Adrian Buitenhuis ရိုက်ကူးသည့် ယင်းမှတ်တမ်းရုပ်ရှင်တွင် ေဝါ်ကာ၏ မိဘနှစ်ဦးနှင့် မိသားစု၀င်များ၊ Fast and Furious ဇာတ်ကားတွင် တွဲဖက်သရုပ်ဆောင်ခဲ့သည့် Tyrese Gibson အပါအ၀င် ၎င်း၏ မိတ်ဆွေများနှင့် တွေ့ဆုံမေးမြန်းထားမှုများ ပါ၀င်မည်ဖြစ်သည်။ Fast and Furious ဇာတ်ကားများဖြင့် အောင်မြင်မှုရရှိခဲ့သည့် အသက် ၄၀ အရွယ်ရှိ ေဝါ်ကာသည် ၂၀၁၃ ခုနှစ် နို၀င်ဘာ ၃၀ ရက်တွင် ၎င်း၏ ပရဟိတအဖွဲ့ Reach Out Worldwide Haiyan ၏ ရန်ပုံငွေပွဲတစ်ခုသို့ သွားရောက်စဉ် ကယ်လီဖိုးနီးယား၌ ယာဉ်မတော်တဆဖြစ်ပြီး သေဆုံးခဲ့သည်။ ယာဉ်တိုက်မှုဖြစ်ပွားသည့် 2005 Porsche Carrera GT ကားကို ေဝါ်ကာ၏မိတ်ဆွေ Roger Roads က တစ်နာရီလျှင် ၇၂ ကီလိုမီတာနှုန်းဖြင့် မောင်းနှင်ခဲ့သည်ဟု လော့စ်အိန်ဂျလိစ်ကောင်တီအရာရှိရုံးက ထုတ်ပြန်ခဲ့သည်။ Furious 7 ဇာတ်ကားရိုက်ကူးရေးမပြီးမီ ေဝါ်ကာသေဆုံးခဲ့မှုကြောင့် ကျန်ရှိသည့် ဇာတ်၀င်ခန်းများကို ေဝါ်ကာ၏ညီနှစ်ဦးဖြင့် အစားထိုးရိုက်ကူးခဲ့ရသည်။ ၂၀၁၅ ခုနှစ် ဧပြီက ဖြန့်ချိခဲ့သည့် Furious 7 ဇာတ်ကားသည် ကမ္ဘာတစ်၀န်း လက်မှတ်ရောင်းချမှု၀င်ငွေ ဒေါ်လာ ၁ ဒသမ ၅ ဘီလျံရရှိခဲ့ပြီး တစ်သက်တာ၀င်ငွေ အကောင်းဆုံးဇာတ်ကားစာရင်းတွင် နံပါတ်ခြောက်နေရာ၌ ဖော်ပြခံခဲ့ရသည်။ ေဝါ်ကာ အဓိကဇာတ်ကောင်အဖြစ် ပါ၀င်ထားသည့် Hours နှင့် Brick Mansions ဇာတ်ကားတို့သည်လည်း ၎င်း သေဆုံးပြီးမှသာ ဖြန့်ချိနိုင်ခဲ့သည်။,entertainment,2
တေးသံရှင်တင်ဇာမော်၏ ယခင်နှစ်က အောင်မြင်ခဲ့သည့် 7 Concert တစ်ကိုယ်တော်ဖျော်ဖြေပွဲအား ယခုနှစ်တွင်လည်း ထပ်မံပြုလုပ်မည်ဖြစ်ရာ အောက်တိုဘာ ၆ ရက်တွင် မန္တလေးမြို့၌ပြုလုပ်ရန် စီစဉ်ထားကြောင်း သိရသည်။ 7 Concert မှာ Nine Planets Entertainment မှ စီစဉ်ခြင်းဖြစ်ကာ ယခုနှစ်တွင်လည်း ခမ်းနားသည့် ဂီတဖျော်ဖြေပွဲတစ်ပွဲအဖြစ် စီစဉ်တင်ဆက်သွားမည်ဖြစ်ကြောင်း သိရသည်။ “မနှစ်တုန်းကပြုလုပ်ခဲ့ပြီး ပရိသတ်တွေနဲ့ မတင်ဇာမော်တို့အတွက် အမှတ်တရ ပွဲတစ်ခုဖြစ်ခဲ့တဲ့ 7 Concert ကိုအခုနှစ်မှာလည်း ထပ်မံပြုလုပ်ပါမယ်။ 7 Concert မှာ မတင်ဇာမော်အနေနဲ့ အနုပညာမှတ်တိုင်တစ်ခုအနေနဲ့ တင်ဆက်နိုင်ခဲ့တာ ဖြစ်သလို အခုနှစ်မှာလည်း အကောင်းဆုံး ပြင်ဆင်မှုတွေနဲ့ တင်ဆက်သွားဖို့ တိုင်ပင်နေကြပါပြီ။ ဒီပွဲလေးကို အခုနှစ်မှာ အရင်နှစ်က တင်ဆက်နိုင်ခဲ့တဲ့ ခမ်းနားမှုတွေအတိုင်း မန္တလေးမှာ ပြုလုပ်ပါမယ်။ အောက်တိုဘာ ၆ ရက်မှာလုပ်ဖို့ စီစဉ်ထားပါတယ်” ဟု Nine Planets Entertainment မှ တာ၀န်ရှိသူ တစ်ဦးက ဆိုသည်။ တေးသံရှင် တင်ဇာမော်ကလည်း “အစ်မတို့ မနှစ်တုန်းကလည်း 7 Concert အမည်နဲ့ ပရိသတ်တွေနဲ့အတူ အမှတ်တရပွဲတစ်ပွဲ ဆိုနိုင်ခဲ့တယ်။ ဒီပွဲလေးက ပရိသတ်များလည်း ပျော်ရွှင်ကျေနပ်ခဲ့ရသလို အစ်မကိုယ်တိုင်လည်း အနုပညာရှင် တစ်ဦးအနေနဲ့ အမှတ်တရများစွာ ပိုင်ဆိုင်နိုင်ခဲ့တဲ့ ပွဲလေးပါ။ အခုဒီနှစ်မှာလည်း ဒီလိုပွဲတစ်ပွဲကို ထပ်မံကျင်းပမယ် ဆိုတဲ့အခါ ပရိသတ်များကလည်း ဆိုစေချင်ကြတာကြောင့် လုပ်ဖြစ်ပါမယ်။ အကောင်းဆုံးပွဲလေး တစ်ပွဲဖြစ်အောင် အများကြီး ပြင်ဆင်ကြိုးစား သွားပါမယ်။ အသေးစိတ် တိုင်ပင်ပြီးသွားရင် ပရိသတ်တွေကို အသိပေးသွားပါမယ်” ဟု ဆိုသည်။ 7 Concert ဂီတဖျော်ဖြေပွဲမှာ ၂၀၁၇ ခုနှစ်က ရန်ကုန်မြို့ Thuwunna Bhumi Event Park ၌ ပြုလုပ်ခဲ့ခြင်းဖြစ်ပြီး တေးသံရှင် တင်ဇာမော်က အပိုင်းများခွဲ၍ တင်ဆက်ခဲ့ခြင်းဖြစ်သည်။,entertainment,2
ဗီယက်နမ်နှင့် ထိုင်းနိုင်ငံတွင် ကျင်းပခဲ့သည့် Miss Tourism Ambassador 2018 ပြိုင်ပွဲတွင် ပါ၀င်ယှဉ်ပြိုင်ခဲ့သည့် မြန်မာကိုယ်စား ပြုအလှမယ် ရွှန်းလက်မင်းနိုင် ဆုနှစ်ဆု ဆွတ်ခူးရရှိခဲ့သည်ဟု သိရသည်။ ဗီယက်နမ်နိုင်ငံနှင့် ထိုင်းနိုင်ငံတို့က အိမ်ရှင်အဖြစ်ကျင်းပသည့် Miss Tourism Ambassador 2018 ပြိုင်ပွဲကို ဇူလိုင် ၂၄ ရက်မှ သြဂုတ် ၈ ရက်အထိ ကျင်းပခဲ့ခြင်းဖြစ်ပြီး နိုင်ငံပေါင်း ၆၀ ကျော်မှ ကိုယ်စားပြုအလှမယ်များ ပါ၀င်ယှဉ်ပြိုင်ခဲ့ကြခြင်း ဖြစ်သည်။ ယင်းပြိုင်ပွဲ၏ ဖိုင်နယ်အဆင့်ပြိုင်ပွဲကို သြဂုတ် ၈ ရက် ညပိုင်းက ထိုင်းနိုင်ငံ Phatthalung Province ရှိ Noah Convention Center ၌ ပြုလုပ်ခဲ့ခြင်း ဖြစ်သည်။ နောက်ဆုံးပြိုင်ပွဲတွင် မြန်မာအလှမယ် ရွှန်းလက်မင်းနိုင် သည် အာရှတိုက်အလှမယ်ဘွဲ့၊ အလှမယ်များအချင်းချင်း ရွေးချယ်ပေးအပ်သည့် ပေါင်းသင်းဆက်ဆံရေး အကောင်းမွန်ဆုံးဆုဖြစ်သည့် Miss Friendship ဆုနှင့် Miss Photogenic ဆုများကို ရရှိခဲ့ခြင်းဖြစ်သည်။ အလှမယ် ရွှန်းလက်မင်းနိုင်သည် Miss Golden Land Myanmar 2017 ဆုရအလှမယ်တစ်ဦးဖြစ်ပြီး Miss Tourism Ambassador 2018 ပြိုင်ပွဲကို Miss Golden Land Myanmar Organization ၏ စေလွှတ်မှုဖြင့် သွားရောက်ယှဉ်ပြိုင်ခြင်း ဖြစ်သည်။,entertainment,2
သရုပ်ဆောင်တေးသံရှင် ချစ်သုေ၀၏ သြဂုတ် ၁၀ ရက်တွင် ကျရောက်သည့် မွေးနေ့လှူဒါန်းမှုအဖြစ် ဒေါ်ခင်ကြည်ဖောင်ဒေးရှင်းမှတစ်ဆင့် ရေဘေးသင့်ပြည်သူများအတွက် ငွေကျပ်ဆယ်သိန်း၊ We Love Chit Thu Wai Treza’s Family အဖွဲ့သားများ နှင့် စုပေါင်းကာ သုခရိပ်မြုံအိပ်ချ်အိုင်ဗွီ လူငယ်ဖံွ့ဖြိုးရေးဂေဟာတွင် အလှူငွေနှင့် စားသောက်ဖွယ်ရာများ သွားရောက်လှူဒါန်းခဲ့ကြောင်း သိရသည်။ အဆိုပါ လှူဒါန်းမှုသို့ သရုပ်ဆောင်ချစ်သုေ၀ ကိုယ်တိုင် We Love အဖွဲ့သားများနှင့်အတူ လိုက်ပါလှူဒါန်းခဲ့ကာ ကလေးငယ်များနှင့် ရင်းနှီးစွာ တွေ့ဆုံ၍ အားပေးနှစ်သိမ့်စကားများ ပြောကြားခဲ့ကြောင်း သိရသည်။ “ထရီဇာမွေးနေ့လေးမှာ လှူဒါန်းဖို့စဉ်းစားတဲ့အခါ လက်ရှိကြုံတွေ့နေကြရတဲ့ ရေဘေးသင့်ပြည်သူတွေအတွက် ဒေါ်ခင်ကြည် ဖောင်ဒေးရှင်းမှာ ငွေကျပ်ဆယ်သိန်း လှူဖြစ်တယ်။ Ferovit ကလည်း ထရီဇာအတွက် လှူပေးချင်တယ်ဆိုတာကြောင့် ထရီဇာလှူတဲ့ ဒေါ်ခင်ကြည်ဖောင်ဒေးရှင်းမှာပဲ လိုက်ပါ လှူဒါန်းပေးတယ်။ ပြီးတော့ We Love အဖွဲ့၀င်တွေက ထရီဇာအတွက်နှစ်စဉ်အတိုင်းပဲ မွေးနေ့အလှူလေးကို သုခရိပ်မြုံဂေဟာမှာ လှူဒါန်းဖို့စီစဉ်ထားတယ် ဆိုတဲ့အခါ လိုက်ပါ ဖြစ်ခဲ့တယ်။သူတို့လေးတွေနဲ့အတူမွေးနေ့ ကိတ်ခွဲတယ်။ မုန့်လေးတွေနဲ့လိုအပ်တာတွေ ေ၀ပေးတယ်။ သူတို့လေးတွေကိုမြင်ရတဲ့အခါ အရွယ်နဲ့မမျှအောင် ရောဂါကြောင့်ဆေး တွေလည်းသောက်နေရတယ်၊ မိဘမဲ့ဆိုတဲ့ ခံစားမှုကလည်းရှိနေတာကိုတွေးပြီး စိတ်မကောင်းဖြစ်ရတယ်။ ကိုယ်တိုင်လည်း မိခင် တစ်ယောက်ဖြစ်နေတဲ့အခါ ဒီကလေးလေးတွေကိုမြင်ရတာပိုပြီးစိတ်မကောင်းဖြစ်မိတယ်။ သူတို့လေးတွေအတွက် ဆရာမတွေ ကစနစ်တကျ စောင့်ရှောက်ပေးနေတာတွေ မြင်ရလို့တော့ ကျေနပ်မိပါတယ်။ နောက်ပိုင်းလည်း ဒီမှာစာကြည့်တိုက်လေး လာလုပ်ပေးဖို့စိတ်ကူးထားတယ်။ မွေးနေ့မှာကတော့ အထူးသဖြင့် သူ့ဘ၀ဖြတ်သန်းမှုတစ်လျှောက်လုံးမှာ ထရီဇာတို့အတွက်ပေးဆပ်ခဲ့တဲ့ မေမေ့ကို ကျေးဇူးအရမ်းတင်ရပါတယ်။ ဖေဖေကိုလည်း ထရီဇာလျှောက်ချင်တဲ့လမ်းမှာ မှန်ကန်တည့်မတ်အောင်လျှောက််လှမ်းစေတဲ့အတွက် ကျေးဇူးတင်ရတယ်။ ထရီဇာ ဘေးနားမှာရှိနေပေးတဲ့ကိုလင်း၊ သမီးလေးတွေ၊ မိသားစု၀င်တွေ၊ ချစ်ရတဲ့ပရိသတ်တွေ အားလုံးကြောင့် ပျော်ရွှင်ရတဲ့မွေးနေ့လေး ဖြစ်ရပါတယ်။ ဒီလိုမေတ္တာတွေနဲ့ပဲထရီဇာ ကျေနပ်ရောင့်ရဲပါတယ်” ဟု သရုပ်ဆောင် ချစ်သုေ၀က မွေးနေ့ခံစားချက်နှင့်ပတ်သက်၍ ပြောပြခဲ့သည်။,entertainment,2
Myanmar Tourism Promotion Brand Ambassador အဖြစ် သရုပ်ဆောင် တေးသံရှင် မိုရီဆာကီ၀င်းအား ခန့်အပ်ခဲ့ကြောင်း သိရသည်။ မိုရီဆာကီ၀င်းအား ဂျပန်နိုင်ငံတွင် မြန်မာနိုင်ငံ၏ ခရီးသွားလုပ်ငန်းများ ပိုမိုဖံွ့ဖြိုးတိုးတက်လာစေရန်၊ မြန်မာနိုင်ငံအကြောင်း ပိုမိုသိရှိလာစေရန်၊ ဂျပန်ခရီးသွား ဧည့်သည်များ မြန်မာနိုင်ငံသို့ ၀င်ရောက်မှု ပိုမိုများပြားလာစေရန် ရည်ရွယ်၍ ဂျပန်နိုင်ငံတွင်သာမက မြန်မာနိုင်ငံတွင်လည်း အောင်မြင်မှုရရှိနေသည့် မိုရီဆာကီ၀င်းကိုသံတမန် တစ်ဦးအဖြစ်ခန့်အပ်ခဲ့ခြင်း ဖြစ်သည်။ “မိုရီဆာကီ၀င်းက မြန်မာနိုင်ငံဖွား အနုပညာရှင်တစ်ဦးပါ။ သူက မြန်မာနိုင်ငံမှာလည်း ပရိသတ်အခိုင်အမာ ရရှိအားပေးခံနေ ရသူဖြစ်သလို ဂျပန်နိုင်ငံမှာလည်း အောင်မြင်တဲ့ အနုပညာရှင်တစ်ဦးအနေနဲ့ ရပ်တည်နိုင် သူတစ်ဦး ဖြစ်ပါတယ်။ သူ့အနေနဲ့ နှစ်နိုင်ငံအနုပညာ ပူးပေါင်းဖလှယ်မှုများစွာကိုလည်း လုပ်ဆောင်နေသလို ထပ်မံလုပ်ဆောင်ချင်သူလည်း ဖြစ်ပါတယ်။ ဒါကြောင့် မြန်မာခရီးသွား လုပ်ငန်းတွေ ဂျပန်နိုင်ငံမှာ ပိုမိုသိရှိကျယ်ပြန့်လာစေဖို့၊ မြန်မာနိုင်ငံနဲ့ပတ်သက်လို့ သူကနေတစ်ဆင့် ပိုမိုသိရှိစေဖို့နဲ့ မြန်မာနိုင်ငံကို ဂျပန်ခရီးသွားဧည့်သည်တွေ ပိုမိုလာရောက်လည်ပတ်စေဖို့ ရည်ရွယ်ပြီး သံတမန်အဖြစ် ခန့်အပ်ခဲ့တာပါ။ သူ့အနေနဲ့လည်း ဒီလိုခန့် အပ်ခံရခြင်းအတွက် ၀မ်းမြောက်ဂုဏ်ယူစွာနဲ့ ဆောင်ရွက်မှာဖြစ်ပါတယ်” ဟု Myanmar Tourism Federation မှ တာ၀န်ရှိသူတစ်ဦးက ဆိုသည်။ မိုရီဆာကီ၀င်းသည် လက်ရှိတွင် ဂျပန်တေးသံရှင်များနှင့် ပူးပေါင်းဖွဲ့စည်းထားသည့် Prizmax အဖွဲ့အနေဖြင့် တေးသီချင်း သီဆိုဖျော်ဖြေမှုများ ပြုလုပ်လျက်ရှိသည်။ ထို့ပြင် ဂျပန်မြန်မာချစ်ကြည်ရေးအနေဖြင့် ရိုက်ကူးထားသည့် ဇာတိမြေရုပ်ရှင်ဇာတ်ကားတွင်လည်း ပါ၀င်ထားကာ မကြာခင်က ရုံတင်ပြသနိုင်ခဲ့သည်။ မိုရီဆာကီ၀င်းသည် မြန်မာနိုင်ငံသို့ လာရောက်ခဲ့သည့် ခရီးစဉ်တစ်ခုတွင်လည်း မြန်မာနိုင်ငံနှင့်ပတ်သက်သည်များ၊ အမှတ်တရနေရာများအား ဂျပန်ရုပ်သံလိုင်းတစ်ခုမှ ရိုက်ကူးကာထုတ်လွှင့် ပြသခဲ့သည်။ လက်ရှိတွင် အိုးရှင်းရုပ်သံ ဇာတ်လမ်းတွဲ၏ အစီအစဉ်တစ်ခုအဖြစ် အိုးရှင်းဇာတ်လမ်းတွဲရိုက်ကူးခဲ့သည့် အမှတ်တရနေရာများအားလည်း မိုရီဆာကီ၀င်းက သွားရောက်လေ့လာရိုက်ကူးကာ MNTV ရုပ်သံလိုင်း၌ ပြသလျက်ရှိသည်။ မိုရီဆာကီ၀င်းသည် မြန်မာနိုင်ငံ၏ ခရီးသွားသံတမန် တစ်ဦးအဖြစ် မြန်မာနိုင်ငံ၏ လှပထင်ရှားမှု များ၊ မြန်မာလူမျိုးတို့၏ ချစ်စဖွယ်ဓလေ့ထုံးစံများ၊ ယဉ်ကျေးမှုဖော်ရွေပျူငှာမှုများကို ဂျပန်နိုင်ငံတွင် လက်ဆင့်ကမ်းမျှေ၀နိုင်ရန် ဆောင်ရွက်သွားမည် ဖြစ်သည်။,entertainment,2
အိုင်ယာလန်နိုင်ငံမှ တေးသံရှင်တစ်ဦး၊ Trumpet Player တစ်ဦးနှင့် တေးသံရှင်ချစ်ကောင်းတို့ ပါ၀င်တင်ဆက်မည့် Music For Myanmar ရန်ပုံငွေဂီတဖျော်ဖြေပွဲအား ပြုလုပ်မည်ဖြစ်ကြောင်း သိရသည်။ အဆိုပါဂီတ ဖျော်ဖြေပွဲကို စက်တင်ဘာ ၁၄ ရက်တွင် ရန်ကုန်မြို့ Chatrium Hotel ၌ ပြုလုပ်မည်ဖြစ်ကြောင်း သိရသည်။ ယင်းဂီတဖျော်ဖြေပွဲတွင် အိုင်ယာလန်တေးသံရှင် Shona Henneberry နှင့် Trumpet Player Niall O’ Sullivian တို့ပါ၀င်တင်ဆက်မည်ဖြစ်ပြီး ဧည့်သည်တေးသံရှင်အဖြစ် တေးသံရှင် ချစ်ကောင်းက ပါ၀င်ဖျော်ဖြေမည်ဖြစ်ကြောင်း သိရသည်။ Music For Myanmar ဂီတဖျော်ဖြေပွဲမှ ရရှိလာသည့် ရန်ပုံငွေများအား မေရီချက်ပ်မင်းကျောင်း၊ ချို့တဲ့သည့် ကလေးငယ်များနှင့် မိဘမဲ့ကလေးငယ်များအတွက် လှူဒါန်းမည်ဖြစ်ကြောင်း သိရသည်။ “Chatrium Hotel နဲ့ Link for Aid တို့ ပူးပေါင်းတင်ဆက်တဲ့ပွဲပါ။ ဒီပွဲလေးက နှစ်စဉ်ကျင်းပခဲ့တာဖြစ်ပြီး ရန်ပုံငွေအဖြစ် တင်ဆက်ခဲ့တဲ့ဂီတပွဲလည်း ဖြစ်ပါတယ်။ ဒီပွဲမှာ အိုင်ယာလန်ကတေးသံရှင်တစ်ဦးနဲ့ Trumpet Player တစ်ဦးတို့ ပါ၀င်တင်ဆက်ကြပါမယ်။ မြန်မာတေးသံရှင် ချစ်ကောင်းကလည်း ပါ၀င်တင်ဆက်ပေးသွားမှာ ဖြစ်ပါတယ်။ ဂီတဖျော်ဖြေမှုအပြင် ဖက်ရှင်ရှိုးတွေအပါအ၀င် စိတ်၀င်စားဖွယ်အစီအစဉ်များစွာလည်း ပါ၀င်ပါမယ်။ ဒီပွဲလေးက ဖျော်ဖြေရေးအစီအစဉ်တွေအပြင် ပရဟိတလှူဒါန်းမှုတွေလည်း ပါ၀င်ပါမယ်။ ရရှိလာတဲ့ အလှူငွေတွေကို မေရီချပ်မင်း၊ ဆင်းရဲချို့တဲ့တဲ့ ကလေးတွေ၊ မိဘမဲ့ကလေးတွေအတွက် လှူဒါန်းသွားပါမယ်။ ဒီလိုလှူဒါန်းရာမှာ ကိုယ့်ရဲ့တနိုင်တပိုင် ကုသိုလ်လည်း ဒီပွဲကို လာရောက်ခြင်းဖြင့် ပါ၀င်နိုင်မှာပါ။ ဒါကြောင့် လာရောက်အားပေးဖို့လည်း ဖိတ်ခေါ်ချင်ပါတယ်” ဟု အဆိုပါဖျော်ဖြေပွဲနှင့် ပတ်သက်၍ တာ၀န်ရှိသူတစ်ဦးက ဆိုသည်။,entertainment,2
ရုံတင်ပြသလျက်ရှိသော ရုပ်ရှင်ဇာတ်ကားများ၊ ထုတ်လုပ်သူ၏ ခွင့်ပြုချက်မရှိဘဲ ရုပ်ရှင်နှင့် ဗီဒီယို ဇာတ်ကားများအား အွန်လိုင်းတွင်ဖြန့်ေ၀ခြင်း၊ ရုံအတွင်းပြသစဉ် ရိုက်ကူးဖြန့်ချိခြင်းများအတွက် ဥပဒေပြင်ဆင် တိုးမြှင့်ထားကာ ထောင်ဒဏ်ငွေဒဏ် နှစ်မျိုးစလုံး ချမှတ်နိုင်မည်ဖြစ်ကြောင်း သိရသည်။ အဆိုပါ ကြေညာချက်နှင့် ပတ်သက်၍ ဇွန် ၂၆ ရက် ရက်စွဲဖြင့် ရုပ်မြင်သံကြားနှင့် ဗီဒီယိုဥပဒေကို ပြစ်မှုပြစ်ဒဏ်များ ပြင်ဆင်တိုးမြှင့်ပြီး နိုင်ငံတော်သမ္မတက လက်မှတ်ရေးထိုး ထုတ်ပြန်ထားကြောင်း၊ ယင်းထုတ်ပြန်ချက်အရ ရုပ်မြင်သံကြားနှင့် ဗီဒီယိုဥပဒေပုဒ်မ ၃၂ (က)(ခ) အရ လုပ်ငန်းလိုင်စင်မဲ့ ဆောင်ရွက်ခြင်း၊ ဗီဒီယိုဆင်ဆာလက်မှတ် အသေးမပါရှိသည့် ဗီဒီယိုတိပ်ခွေ (သို့မဟုတ်) လေဆာဓာတ်ပြားကို ကူးယူခြင်း၊ ဖြန့်ချိခြင်း၊ ငှားရမ်းခြင်း၊ ရောင်းချခြင်း၊ ပြသခြင်းတို့ ပြုလုပ်ပါက အနည်းဆုံး ခြောက်လမှ အများဆုံး သုံးနှစ်အထိ ထောင်ဒဏ်ချမှတ်ရမည့်အပြင် ကျပ် ၁၀ သိန်းထက်မပိုသည့် ငွေဒဏ်လည်း ချမှတ်နိုင်မည် ဖြစ်သည်။ ရုပ်မြင်သံကြားနှင့် ဗီဒီယိုဥပဒေပုဒ်မ ၃၁(ခ)အရ ထုတ်လုပ်ဖြန့်ချိသူ၏ ခွင့်ပြုချက်မရှိဘဲ စီးပွားရေး အလို့ငှာ ကူးယူခြင်း၊ ဖြန့်ချိခြင်း၊ ငှားရမ်းခြင်း (သို့) ပြသခြင်းတို့ လုပ်ကိုင်ပါက သုံးနှစ်ထက်မပိုသော ထောင်ဒဏ်ဖြစ်စေ၊ အနည်းဆုံး ကျပ်သုံးသိန်းမှ အများဆုံး ကျပ်သိန်း ၃၀ အထိ ငွေဒဏ်ဖြစ်စေ၊ ဒဏ်နှစ်ရပ်လုံးဖြစ်စေ ချမှတ်နိုင်မည်ဖြစ်ကြောင်း သိရသည်။ သို့ပါ၍ မြန်မာရုပ်ရှင်ဇာတ်ကားများ၊ ဗီဒီယိုဇာတ်ကားများကို တရားမ၀င်လိုင်စင်မဲ့ ဗီစီဒီ၊ ဒီဗီဒီ၊ စတစ်ကာ၊ Harddisk စသည်ဖြင့် ကူးယူခြင်း၊ ဖြန့်ချိခြင်း၊ ငှားရမ်းခြင်း၊ ရောင်းချခြင်း (သို့မဟုတ်) ပြသခြင်းများ မပြုလုပ်ရန် ရုပ်ရှင်အစည်းအရုံးက အသိပေး နှိုးဆော်ခြင်းဖြစ်သည်။ မြန်မာရုပ်ရှင်ဇာတ်ကားများကို လည်းကောင်း၊ ထုတ်လုပ်ဖြန့်ချိသူ၏ ခွင့်ပြုချက်မရှိဘဲ မြန်မာရုပ်ရှင်နှင့် ဗီဒီယိုဇာတ်ကားများအား အွန်လိုင်းပေါ်တွင် တင်ခြင်း၊ မျှေ၀ခြင်း၊ ရုံအတွင်း ပြသနေစဉ် ဖုန်း၊ ကင်မရာဖြင့် ရိုက်ကူးဖြန့်ေ၀ခြင်းများ ပြုလုပ်ပါက တည်ဆဲဆက်သွယ်ရေး ဥပဒေအရလည်း အရေးယူ ခံရနိုင်သဖြင့် ယင်းသို့ မပြုလုပ်ကြရန် အသိပေး နှိုးဆော်ထားခြင်း ဖြစ်သည်။,entertainment,2
ပွဲဦးထွက်ပြသသည့် သီတင်းပတ်တွင် သမိုင်းတွင်လောက်အောင်ဖြစ်ခဲ့သည့် Crazy Rich Asians သည် ဒုတိယမြောက် သီတင်းပတ်တွင်လည်း ပို၍အထင်ကြီးစရာရလဒ် ရရှိခဲ့သည်။ အချစ်-ဇာတ်မြူးဇာတ်ကား Crazy Rich Asians နှင့်ပတ်သက်၍ အုတ်အုတ်ကျက်ကျက် ဖြစ်မှုများသည် ပထမသီတင်းပတ်ထက် ခြောက်ရာခိုင်နှုန်းသာ လျော့နည်းသွားခဲ့သည်ဟု သိရသည်။ ၀င်ငွေမှာမူ ဒေါ်လာ ၂၆ ဒသမ ၅ သန်းရရှိခဲ့ပြီး မြောက်အမေရိက၏ ပြီးခဲ့သည့်သီတင်းပတ်က ၀င်ငွေအများဆုံးရုပ်ရှင်စာရင်း၏ ထိပ်ဆုံးတွင် ဆက်တိုက်ရပ်တည်နေနိုင်ဆဲ ဖြစ်သည်။ နှစ်ပေါင်း ၂၅ နှစ်အတွင်း အာရှသရုပ်ဆောင်များ အဓိကပါ၀င်ထားသည့် ပထမဆုံး ဟောလိ၀ုဒ်ရုပ်ရှင် Crazy Rich Asians သည် စုစုပေါင်း၀င်ငွေဒေါ်လာ ၇၆ ဒသမ ၈ သန်းအထိ ရရှိထားပြီ ဖြစ်သည်။ နိုင်ငံတကာ၌ ပြသရာတွင်မူ ၀င်ငွေဒေါ်လာ ခြောက်သန်း ရရှိထားသည်။ ငါးမန်းဇာတ်ကား The Meg မှာမူ ရှေ့တစ်ပတ်ကထက် ၀င်ငွေထက်၀က်နီးပါး ကျဆင်းသွားပြီး ဒေါ်လာ ၁၃ သန်းရရှိကာ စာရင်း၏ ဒုတိယနေရာတွင် ရပ်တည်နေသည်။ The Meg သည် နိုင်ငံတကာ၌ ပြသရာတွင်၀င်ငွေ ဒေါ်လာ ၃၂ ဒသမ ၇ သန်းအထိ ရရှိထားသည်။ ၀င်ငွေအများဆုံးစာရင်း၏ တတိယနေရာတွင် တည်ရှိနေသည်မှာ ရုပ်ရှင်ကားသစ် The Happytime Murders ဖြစ်သည်။ ပွဲဦးထွက်သီတင်းပတ်တွင် ၀င်ငွေဒေါ်လာ ၁၀ သန်းရရှိထားသော ထိုရုပ်ရှင်သည် လူသားနှင့် ရုပ်သေးရုပ်များ အတူယှဉ်တွဲနေထိုင်သည့် ကမ္ဘာတစ်ခုကို အခြေပြုရိုက်ကူးထားခြင်း ဖြစ်သည်။ ဇာတ်လမ်းမှာ ရုပ်သေး ရုပ်သံ ကြယ်ပွင့်များကို ပစ်မှတ်ထား၍ ဆက်တိုက်ဖြစ်ပွားနေသော သတ်ဖြတ်မှုများအား လူသားနှင့် ရုပ်သေးပူးပေါင်းထားသည့် ရဲတပ်ဖွဲ့က စုံစမ်းကြသည့်အကြောင်းဖြစ်သည်။ ဒေါ်လာသန်း ၄၀ အကုန်အကျခံ ရိုက်ကူးထားခြင်းဖြစ်သော he Happytime Murders သည် ရုပ်ရှင်ေ၀ဖန်အကဲဖြတ်ရေး ၀က်ဘ်ဆိုက် Rotten Tomatoes တွင် Rating ၂၂ ရာခိုင်နှုန်းသာ ရရှိထားသည်။ ပြီးခဲ့သည့် သီတင်းပတ်အတွင်းက ၀င်ငွေအများဆုံး နံပါတ်လေးနေရာတွင် ရှိနေသည်မှာ တွမ်ခရုဇ်၏ နာမည်ကျော် Mission း Impossible – Fallout ဖြစ်သည်။ ပြသနေသည်မှာ ပဉ္စမမြောက်သီတင်းပတ်သို့ ရောက်လာပြီဖြစ်သော တွမ်ခရုဇ်ရုပ်ရှင်သည် ၀င်ငွေဒေါ်လာ ရှစ်သန်းရရှိထားသည်။ Disney မှ ထုတ်လုပ်သော Christopher Robin သည် ၀င်ငွေဒေါ်လာ ၆ ဒသမ ၃ သန်းရရှိပြီး စာရင်း၏ နံပါတ်ငါးတွင် ရှိနေသည်။ ၀င်ငွေအများဆုံး ၁၀ ကားစာရင်း၀င်သည့် ကျန်ရုပ်ရှင်များမှာ Mile 22 (ဒေါ်လာ ၆ သန်း)၊ Alpha (ဒေါ်လာ ၅ ဒသမ ၆ သန်း)၊ Black Kklansman (ဒေါ်လာ ၅ ဒသမ ၃ သန်း)၊ A.X.L (ဒေါ်လာ ၃ သန်း)၊ Slender Man (ဒေါ်လာ ၂ ဒသမ ၈ သန်း) တို့ ဖြစ်ကြသည်။,entertainment,2
မက္ကဆီကိုယမကာကုမ္ပဏီ Casamigos ကြောင့် ဟောလိ၀ုဒ်သရုပ်ဆောင် ဂျော့ကလူနီသည် ကမ္ဘာတစ်၀န်း ၀င်ငွေအများဆုံးရ အမျိုးသားသရုပ်ဆောင် ဖြစ်လာခဲ့သည်ဟု Forbes မဂ္ဂဇင်းက သြဂုတ် ၂၂ ရက်တွင် ထုတ်ပြန်ခဲ့သည်။ အသက် ၅၇ နှစ်အရွယ်ရှိ ကလူနီသည်၂၀၁၇ ခုနှစ် ဇွန်နှင့် ၂၀၁၈ ခုနှစ် ဇွန်အတွင်း ၀င်ငွေဒေါ်လာ ၂၃၉ သန်းခန့်ရရှိခဲ့သည်ဟု Forbes က ဆိုသည်။ ၂၀၁၆ ခုနှစ်တွင် Money Monster ဇာတ်ကား ဖြန့်ချိခဲ့ပြီးနောက် ဇာတ်ကားသစ်ရိုက်ကူးခဲ့ခြင်း မရှိသော်လည်း ကလူနီသည် ၎င်းပူးတွဲတည်ထောင်ထားသည့် Casamigos ယမကာကုမ္ပဏီအား ၂၀၁၇ ခုနှစ် ဇွန်တွင် ဗြိတိန်ယမကာကုမ္ပဏီ Diageomigos ထံ ရောင်းချခဲ့မှုကြောင့် ၀င်ငွေမြင့်တက်လာခဲ့ခြင်း ဖြစ်သည်။ ယင်းကုမ္ပဏီရောင်းချမှုမှရရှိသည့် ငွေများအနက် ဒေါ်လာ ၂၁ သန်းထက် မနည်းကို ဒုက္ခသည်များကို အကူအညီပေးရန်အတွက် ၎င်းတို့၏ ဖောင်ဒေးရှင်းမှတစ်ဆင့် လှူဒါန်းရန်စီစဉ်ထားသည်ဟု ကလူနီနှင့် ၎င်း၏ဇနီး အမယ်ကလူနီက ပြောကြားသည်။ လက်ေ၀့ှကြိုး၀ိုင်းတွင် The Rock ဟု ခေါ်ဆိုသည့် အက်ရှင်သရုပ်ဆောင် ဒွိန်းဂျွန်ဆင်သည် ဒေါ်လာ ၁၁၉ သန်းဖြင့် Forbes ၏ ၀င်ငွေအများဆုံးရ အမျိုးသားသရုပ်ဆောင်စာရင်း၏ နံပါတ်(၂)နေရာတွင် ရပ်တည်ခဲ့သည်။ Jumanji း Welcome to the Jungle ဇာတ်ကားနှင့် အခြားလုပ်ငန်းများကြောင့် ဒွိန်းဂျွန်ဆင်၏ ၀င်ငွေသည် ၁၂ လအတွင်း နှစ်ဆမြင့်တက်လာခဲ့သည်ဟု Forbes က ထုတ်ပြန်ခဲ့သည်။ Iron Man သရုပ်ဆောင် ရောဘတ်ဒေါင်းနင်းဂျူနီယာသည် ၀င်ငွေဒေါ်လာ ၇၃ သန်းဖြင့် အဆိုပါစာရင်း၏ တတိယနေရာတွင်ဖော်ပြခံခဲ့ရပြီး ခရစ်ဟမ်းစ်ဝါ့သ်နှင့် ဂျက်ကီချန်းတို့က ဒေါ်လာ ၆၄ ဒသမ ၅ သန်းနှင့် ဒေါ်လာ ၄၅ ဒသမ ၅ သန်းတို့ဖြင့် စတုတၳနှင့်ပဉ္စမနေရာတို့တွင် အသီးသီးဖော်ပြခံခဲ့ရသည်။ ကမ္ဘာတစ်၀န်း ၀င်ငွေအများဆုံးရ အမျိုးသားသရုပ်ဆောင်စာရင်း၏ ထိပ်တန်း ၁၀ ဦးတွင် ဖော်ပြခံရသူများ၏ စုစုပေါင်း၀င်ငွေသည် ဒေါ်လာ ၇၈၄ သန်းရှိသည်ဟု Forbes က ထုတ်ပြန်ခဲ့သည်။ ၀င်ငွေအများဆုံးရ အမျိုးသမီးသရုပ်ဆောင်စာရင်းတွင်မူ စကားလက်ဂျိုဟန်ဆန်က ဒေါ်လာ ၄၀ ဒသမ ၅ သန်းဖြင့် နံပါတ် (၁) နေရာတွင် ဖော်ပြခံခဲ့ရသည်။ ယင်းစာရင်း၏ ထိပ်တန်းနေရာ၌ ဖော်ပြခံရသူ ၁၀ ဦး၏ စုစုပေါင်း၀င်ငွေသည် ဒေါ်လာ ၁၈၆ သန်းမျှသာ ရှိသည်။,entertainment,2
ဘရက်ပစ်နှင့် ဂျိုလီ ကလေးများအတွက် ထောက်ပံ့ပေးရန် ပျက်ကွက်ခဲ့သည် ဆိုသောစွပ်စွဲချက်များကို ဘရက်ပစ်က သြဂုတ် ၈ ရက်တွင် ပြန်လည် ချေပခဲ့ပြီး ၎င်းတို့၏ ကာလရှည်ကြာပြီဖြစ်သော ကွာရှင်းရန် ကြိုးပမ်းမှုတွင် အင်ဂျလီနာ ဂျိုလီက မီဒီယာကို ကြိုးကိုင်ရန် ကြိုးစားနေသည်ဟု စွပ်စွဲခဲ့သည်။ ၂၀၁၆ ခုနှစ်တွင် ဘရက်ပစ်နှင့် ဂျိုလီတို့ ခွဲနေခဲ့ပြီးနောက် ဘရက်ပစ်က ဂျိုလီနှင့် ကလေးများအတွက် ဒေါ်လာ ၁ ဒသမ၃ သန်းပေးခဲ့သည်ဟု ၎င်း၏ရှေ့နေများက ပြောကြားခဲ့သည်။ ပစ်သည် ဂျိုလီ အိမ်အသစ်၀ယ်ရန် ကူညီသည့်အနေဖြင့် ဒေါ်လာရှစ်သန်း ချေးခဲ့သည်ဟုလည်း လော့စ်အိန် ဂျလိစ်တရားရုံးချုပ်တွင် ဖွင့်ထားသည့်အမှုတွဲ စာရွက်စာတမ်းများတွင် ဖော်ပြခဲ့သည်။ အသက် ၅၄ နှစ်အရွယ်ရှိ ဘရက် ပစ်သည် အိမ်အသစ်အတွက် ချေးငွေနှင့် ပတ်သက်ပြီး ဂျိုလီအား အတိုးတောင်းခံခဲ့ကြောင်း၊ ကလေးများအတွက် လုံလောက်သည့် အထောက်အပံ့ မပေးခဲ့ကြောင်း၊ ဂျိုလီသည် ကလေးများအတွက် ကုန်ကျစရိတ်အများစုကို တစ်ဦးတည်းတာ၀န်ယူခဲ့ရကြောင်း ၎င်း၏ ရှေ့နေများက ပြန်လည်တု့ံပြန်ခဲ့သည်။ ဂျိုလီ၏ စွပ်စွဲချက်များသည် မီဒီယာကြိုးကိုင်ခြယ်လှယ်ရန် အပေါ်ယံကြိုးပမ်းမှုတစ်ခုဖြစ်သည်ဟု ဘရက်ပစ်၏ ရှေ့နေများ က ပြောကြားခဲ့သည်။ Brangelina ဟု ပရိသတ်များက ခေါ်ဆို ကြသည့် ဘရက်ပစ်နှင့် ဂျိုလီသည် ဆယ်စုနှစ်တစ်ခုနီးပါးတွဲခဲ့ကြပြီး ၂၀၁၄ ခုနှစ်တွင် လက်ထပ်ခဲ့ကြသည်။ ဂျိုလီက ၂၀၁၆ ခုနှစ်တွင် ဘရက်ပစ်ထံမှ ကွာရှင်းခွင့်တောင်းဆိုခဲ့ပြီးနောက် ၎င်းတို့၏ ကလေးခြောက်ဦးကို တစ်ဦးတည်းစောင့်ရှောက်ခွင့် တောင်းဆိုခဲ့သည်။ အသက် ၄၃ နှစ်အရွယ်ရှိ ဂျိုလီက ကွာရှင်းမှုကို မြန်မြန်ဆန်ဆန်အဆုံးသတ်လိုသည်ဟု သြဂုတ် ၇ ရက်တွင် ပြောကြားခဲ့သည်။,entertainment,2
အမျိုးသမီးဒါရိုက်တာ အလိဇဘက်ဘန့်စ် ပြန်လည်ဆန်းသစ်ရိုက်ကူးမည့် Charlie’s Angels ဇာတ်ကားတွင် ခရစ္စတင်းစတူး၀ပ်က အဓိကဇာတ်ကောင်အဖြစ် ပါ၀င်မည်ဟု ဆိုနီရုပ်ရှင်လုပ်ငန်းက ဇူလိုင် ၂၆ ရက်တွင် ထုတ်ပြန်ခဲ့သည်။ ယင်းဇာတ်ကားတွင် နာအိုမီစကော့နှင့် အယ်လာဘာလင်စကာတို့လည်း ပါ၀င်မည် ဖြစ်သည်။ Charlie’s Angels ဇာတ်ကားသစ်တွင် Charles Townsent အေဂျင်စီကို အဓိကထား ရိုက်ကူးမည်ဖြစ်သည်။ Panic Room ဇာတ်ကားတွင် ဂျိုဒီဖော်စတာ၏သမီးဇာတ်ကောင်ဖြင့် ပရိသတ်အားပေးမှုရရှိခဲ့သည့် စတူး၀ပ်သည် ၂၀၀၀ ပြည့်လွန်နှစ်များတွင် The Twilight Saga ဇာတ်ကားများဖြင့် အောင်မြင်ခဲ့ပြီး ၀င်ငွေအများဆုံးရ အမျိုးသမီးသရုပ်ဆောင်တစ်ဦးအဖြစ် ရပ်တည်နိုင်ခဲ့သည်။ စတူး၀ပ်သည် ၂၀၁၂ ခုနှစ်တွင် Snow White and the Huntsman ဇာတ်ကားရိုက်ကူးပြီးနောက် ငွေကြေးအများအပြားသုံးသည့် ဇာတ်ကားများထက် Indie ဇာတ်ကားများကိုသာ ဦးစားပေးရိုက်ကူးခဲ့သည်။ ၁၉၇၆-၁၉၈၁ ခုနှစ်က ထုတ်လွှင့်ခဲ့သည့် Charlie’s Angels ဇာတ်လမ်းတွဲကို အခြေပြုရိုက်ကူးမည့် ယင်းဇာတ်ကားအတွက် ဇာတ်ညွှန်းကို ဘန့်စ်က Jay Basu နှင့် ပူးတွဲ ရေးသားမည်ဖြစ်သည်။ ယင်းဇာတ်ကားကို ၂၀၁၉ စက်တင်ဘာ ၂၉ ရက်၌ ဖြန့်ချိရန်စီစဉ် ထားသော်လည်း ဇာတ်ညွှန်းနှင့် ဇာတ်ကားအမည်ကို အသေးစိတ် မထုတ်ပြန်သေးပေ။ “ကျွန်မအတွက်တော့ Charlie’s Angels ဟာ အမျိုးသမီးတွေရဲ့လုပ်ဆောင်နိုင်စွမ်းကို ဂုဏ်ပြုတဲ့ မူရင်းအမှတ်တံဆိပ်တစ်ခုပါပဲ” ဟု ဘန့်စ်က ပြောကြားခဲ့သည်။ ယင်းဇာတ်ကားသည် မျက်မှောက်ခေတ် Angels များကို မိတ်ဆက်ပြသမည့် ဇာတ်ကားဟုလည်း ၎င်းက ပြောကြားခဲ့သည်။ ဘန့်စ်သည် ယင်းဇာတ်ကားတွင် Bosley ဇာတ်ကောင်အဖြစ်လည်း ပါ၀င်မည်ဖြစ်သည်။ မူရင်း Charlie’s Angels ဇာတ်လမ်းတွဲနှင့် ဇာတ်ကားများတွင်မူ Bosley ဇာတ်ကောင်နေရာတွင် အမျိုးသားသရုပ်ဆောင်များသာ သရုပ်ဆောင်ခဲ့ကြသည်။ မူရင်း Charlie’s Angels ဇာတ်လမ်းတွဲတွင် Farrah Fawcett ၊ ကိတ်ဂျက်ဆန်နှင့် Jaclyn Smith တို့က ဆွဲဆောင်မှုရှိသည့် အလွတ်စုံထောက်များအဖြစ် သရုပ်ဆောင်ခဲ့သည်။ ယင်းဇာတ်လမ်းတွဲကို ၂၁၀၀ ပြည့်နှစ်က မှီငြမ်းရိုက်ကူးထားသည့် Charlie’s Angels ဇာတ်ကားတွင် Lucy Liu ၊ ကင်မရွန်းဒီယက်ဇ်နှင့် ဒရူးဘယ်ရီမိုးတို့က အဓိကဇာတ်ကောင်များအဖြစ် ပါ၀င်ခဲ့သည်။ ယင်းဇာတ်ကားသည် ကမ္ဘာတစ်၀န်း လက်မှတ်ရောင်းချမှု၀င်ငွေ ဒေါ်လာ ၂၆၅ သန်းကျော် ရရှိခဲ့သည်။,entertainment,2
သရုပ်ဆောင် ဟွမ်းရှောင်မင်းက ၎င်း၏ ဇနီး အင်ဂျလာဘေဘီသည် သရုပ်ဆောင်ကောင်းသူ တစ်ဦးမဟုတ်ဟု တစ်ချိန်က ေ၀ဖန်ခဲ့ဖူးသည်။ သို့သော် မကြာမီက ထုတ်ပြန်ခဲ့သည့် တရုတ်တွင် ၀င်ငွေအများဆုံးရ သရုပ်ဆောင်စာရင်းနှစ်ခုကြောင့် အင်ဂျလာသည် ဟွမ်းရှောင်မင်း၏ စကားကို ရယ်ကောင်းရယ်မိမည်ဖြစ်သည်။ ၀င်ငွေအများဆုံးရအမျိုးသမီးသရုပ်ဆောင်များကို ဖော်ပြသည့်စာရင်းတွင် အင်ဂျလာဘေဘီသည် ဇာတ်ကားတစ်ကားအတွက် ဒေါ်လာ ၁၂ ဒသမ ၄၆ သန်း (၀မ်သန်း ၈၀) ကျော်ရရှိသည့် အမျိုးသမီးသရုပ်ဆောင် ၁၀ ဦးတွင် ပါ၀င်ခဲ့သည်။ ၀င်ငွေအ များဆုံးရအမျိုးသားသရုပ်ဆောင်စာရင်း တွင်မူ ဟွမ်းသည် ဒေါ်လာ ၉ ဒသမ ၃၄ သန်း (ယွမ်သန်း ၆၀) ကျော်သာ ရရှိခဲ့ပြီး ဇနီးသည်၏၀င်ငွေထက် နည်းပါးခဲ့သည်။ အဆိုပါ စာရင်းနှစ်ခုအရ တရုတ်တွင်လည်း ဟောလိ၀ုဒ်ကဲ့သို့ပင် အမျိုးသား သရုပ်ဆောင်များသည် အမျိုးသမီးသရုပ်ဆောင်များထက် သရုပ်ဆောင်ကြေး ပိုမိုရရှိသည်ကို ဖော်ပြခဲ့သည်။ တရုတ်အမျိုးသား သရုပ်ဆောင်များဖြစ်သည့် ဟူကီ၊ ချန်ခွန်နှင့် ယန်ယန်းတို့သည် ဇာတ်ကားတစ်ကား ရိုက်ကူးမှုအတွက် ၀င်ငွေ ယွမ်သန်း ၁၀၀ ရရှိသည်ဟု သိရသည်။ အသက် ၂၈ နှစ်အရွယ်ရှိ အင်ဂျလာဘေဘီသည် တရုတ်တွင် နာမည်ကြီးသရုပ်ဆောင်တစ်ဦးဖြစ်ပြီး Forbes မဂ္ဂဇင်းက ထုတ်ပြန်သည့် ၂၀၁၇ ခုနှစ် သြဇာလွှမ်းမိုးမှုအရှိဆုံး တရုတ်အနုပညာရှင်စာရင်းတွင် နံပါတ် ၈ နေရာ၌ ဖော်ပြခံခဲ့ရသည်။ တရုတ်ပြည်မကြီးတွင် ၀င်ငွေအများဆုံးရ လူငယ်အမျိုးသမီး သရုပ်ဆောင်တစ်ဦးဖြစ်သည့် အင်ဂျလာဘေဘီသည် ကိုရီးယား ရုပ်သံအစီအစဉ် Running Man ကို တရုတ်တင်ဆက်ပုံဖြင့် ရိုက်ကူးသည့်အစီအစဉ်တွင် ပင်တိုင်ပါ၀င်သူတစ်ဦးဖြစ်သည်။ အင်ဂျလာသည် Independence Day: Resurgence နှင့် See You Tomorrow ဇာတ်ကားတို့တွင်လည်း ပါ၀င်ခဲ့ပြီး ချီးကျူးခံခဲ့ရသည်။ အင်ဂျလာသည် ၂၀၁၆ ခုနှစ် ပန်း ၁၀၀ ရုပ်ရှင်ဆုပေးပွဲတွင် Mojin: The Lost Legend ဇာတ်ကားဖြင့် အကောင်းဆုံး အမျိုးသမီး ဇာတ်ပို့သရုပ်ဆောင်ဆု ရရှိခဲ့သည်။ အင်ဂျလာဘေဘီသည် ဟွမ်းရှောင်မင်းနှင့် ခြောက်နှစ်ကြာတွဲခဲ့ပြီး ၂၀၁၅ ခုနှစ် အောက်တိုဘာတွင် လက်ထပ်ခဲ့သည်။,entertainment,2
မြဂနိုင်ရုပ်ရှင်ဇာတ်ကားအား Memory of the World Asia Pacific Region ၏ Documentary Heritage အဖြစ် ရွေးချယ်ခံလိုက်ရကြောင်းသိရသည်။ မှတ်တမ်းအမွေအနှစ်များဆိုင်ရာ အာရှ ပစိဖိတ်ကော်မ တီအစည်းအေ၀းကို ကိုရီးယားနိုင်ငံ ဂွမ်ဂျူးမြို့၌ ကျင်းပလျက်ရှိရာတွင် မြန်မာနိုင်ငံမှ ယူနက်စကို အမျိုးသားကော်မရှင်အတွင်းရေးမှူးချုပ်အဖြစ်တစ်ဦးက ပါ၀င်တက်ရောက်ခဲ့ပြီး မြဂနိုင်ဇာတ်ကားအား Documentary Heritage အဖြစ် သတ်မှတ်နိုင်ရန် ဆောင်ရွက်နိုင်ခဲ့ခြင်းဖြစ်သည်။ မြဂနိုင်ရုပ်ရှင်ဇာတ်ကားမှာ ၁၉၃၄ ခုနှစ်တွင် ရိုက်ကူးခဲ့သည့် ရှေးဟောင်းသမိုင်း၀င် ဇာတ်ကားတစ်ကားဖြစ်ပြီး Memory Film Festival 2016 တွင် ယင်းဇာတ်ကားကို Restore ပြုလုပ်ကာ ထိန်းသိမ်းနိုင်ခဲ့သည်။ ယင်းဇာတ်ကားကို ဒါရိုက်တာမောင်၀ဏ္ဏ၏သားဖြစ်သူ ဒါရိုက်တာဥက္ကာနှင့် မြန်မာ့ ရုပ်ရှင်အမွေအနှစ်များ ထိန်းသိမ်းလိုသူများ ပူးပေါင်းဖွဲ့စည်းထားသည့် Save Myanmar Film အဖွဲ့က documentary Heritage အဖြစ် သတ်မှတ်နိုင်ရန် ကြိုးပမ်းခဲ့ကြရာမှ အကောင်အထည် ပေါ်လာခြင်းဖြစ်သည်။ မြန်မာနိုင်ငံ၏ ပထမဆုံး Documentary အဖြစ် ကြိုးပမ်းနိုင်ခဲ့သည့် မြဂနိုင်ရုပ်ရှင်ဇာတ်ကားကို ဒါရိုက်တာမောင်တင်မောင်က ရိုက်ကူးခြင်းဖြစ်ပြီး သရုပ်ဆောင်များအဖြစ် ဒေါ်မြင့်မြင့်၊ ဦးချစ်ရွှေ၊ ဦးဘစောကြီးနှင့် သရုပ်ဆောင်များ ပါ၀င်ထားသည်။ ယင်းဇာတ်ကားတွင် သားရဲ တိရစၦာန်များ ပေါများသည့် တောတစ်ခုတွင် နေထိုင်ကြီးပြင်းလာသူ မြင့်မြင့်ဆိုသူမိန်းကလေးမှာ မြင်းစီးထွက်ရင်း မတော်တဆဖြစ်ပြီးနောက် ရန်ကုန်မှာ ခေတ္တအလည်ရောက် ရှိလာသူလူငယ်တစ်ဦးက ကယ်တင်ခဲ့ပုံ၊ ယင်းမှတစ်ဖန် ပြန်လည်ကွဲကွာသွားပြီး အဆိုပါလူငယ်မှာ ရန်ကုန်သို့ ပြန်သွားချိန်တွင် အခက်အခဲ အလှည့်အပြောင်းများစွာဖြင့် ကြုံတွေ့ရကာ မြင့်မြင့်နှင့် တစ်ဖန်ပြန်လည်ဆုံတွေ့ပုံ၊ တောအတွင်း စွန့်စားခန်းများစွာဖြင့် ဖြတ်သန်းရပုံ၊ အဆုံးသတ်တွင် ချစ်သူနှစ်ဦးအဖြစ် ပျော်ရွှင်စွာပေါင်းဖက်ရပုံတို့ကို စိတ်လှုပ်ရှားဖွယ်တင်ဆက်ထားသည့် ဇာတ်ကားဖြစ်ကာ တောတွင်းစွန့်စားခန်းများစွာ ပါ၀င်သည့် ဇာတ်ကားလည်း ဖြစ်သည်။ မြဂနိုင်ရုပ်ရှင်ဇာတ်ကားမှာ ဒစ်ဂျစ်တယ် ဇာတ်ကားအဖြစ် Restore ပြုလုပ်ပြီးနောက် Memory Film Festival တွင် လည်းပြသခွင့်ရရှိကာ နိုင်ငံတကာရုပ်ရှင်ပွဲတော် တချို့တွင်လည်း ပါ၀င်ပြသခွင့်ရခဲ့သည့် ဇာတ်ကားဖြစ်သည်။,entertainment,2
ဘောလုံးပြိုင်ပွဲနှင့် ပြေးခုန်ပစ်ပြိုင်ပွဲ ကျင်းပမည့် ၀ဏ္ဏသိဒ္ဓိဘောလုံးကွင်းအား တွေ့ရစဉ် (ဓာတ်ပုံ-ညီညီစိုးညွန့်) မြန်မာနိုင်ငံက အိမ်ရှင်အဖြစ် လက်ခံကျင်းပမည့် (၁၉) ကြိမ်မြောက် အာဆီယံတက္ကသိုလ် အားကစားပြိုင်ပွဲကို ဒီဇင်ဘာ ၁၀ ရက်မှ ၁၉ ရက်အထိ ကျင်းပမည်ဖြစ်ကြောင်း သိရသည်။ ယင်းပြိုင်ပွဲတွင် အားကစားနည်း ၁၇ မျိုး ထည့်သွင်းကျင်းပမည်ဖြစ်ပြီး ရွှေတံဆိပ်စုစုပေါင်း ၂၁၅ ခု ပေးအပ်ချီးမြှင့်မည်ဖြစ်သည်။ အားကစားနည်း ၁၇ မျိုးတွင် ပြေးခုန်ပစ်နှင့် ရေကူးပြိုင်ပွဲ၌ ရွှေတံဆိပ် ၃၈ ခုစီဖြင့် အများဆုံးချီးမြှင့်ရန် စီစဉ်ထားသည်။ ယင်းပြိုင်ပွဲတွင် ရွှေတံဆိပ်ဆုများအဖြစ် ပြေးခုန်ပစ်နှင့် ရေကူး၌ ၃၈ ခုစီ၊ ၀ူရှူး၌ ၂၃ ခု၊ ဗိုဗီနမ်၌ ၁၇ ခု၊ ကရာတေး၌ ၁၅ ခု၊ မြားပစ်နှင့် အပြည်ပြည်ဆိုင်ရာလှေ၌ ၁၀ ခုစီ၊ ပိုက်ကျော်ခြင်းနှင့် ခြင်းလုံး၌ ရှစ်ခုစီ၊ ကြက်တောင်၊ ပီတန်း၊ စားပွဲတင် တင်းနစ်နှင့် တင်းနစ်၌ ခုနစ်ခုစီ၊ ရိုးရာလှေ၌ ခြောက်ခု၊ စစ်တုရင်နှင့် ဂေါ့ဖ်၌ လေးခုစီ၊ ဘတ်စကက်ဘော၊ ဘောလုံးနှင့် ဘော်လီဘော၌ နှစ်ခုစီ ချီးမြှင့်မည်ဖြစ်သည်။ မြန်မာအားကစားအဖွဲ့သည် အိမ်ရှင်နိုင်ငံဖြစ်သောကြောင့် ပြိုင်ပွဲအမျိုးအစား အားလုံး ၀င်ရောက်ယှဉ်ပြိုင်မည်ဖြစ်ပြီး အားကစားနည်းအများစု မှာ လေ့ကျင့်ပြင်ဆင်မှုများ ပြုလုပ်လျက်ရှိသည်။ မြန်မာနိုင်ငံအနေဖြင့် ယင်းပြိုင်ပွဲကို အိမ်ရှင်အဖြစ် ပထမဆုံးအကြိမ် လက်ခံကျင်းပခြင်းဖြစ်ပြီး ပြိုင်ပွဲတစ်လျှောက် အင်အား အများဆုံးဖြင့် ယှဉ်ပြိုင်မည်ဖြစ်သည်။ မြန်မာတက္ကသိုလ်အားကစား အဖွဲ့သည် ယင်းပြိုင်ပွဲအတွက် ပြင်ဆင်နေမှုများနှင့် ပတ်သက်၍ ယခု လကုန်တွင် အား/ကာ နှင့် အားကစားအဖွဲ့ချုပ်များ အစည်းအေ၀း ပြုလုပ်မည်ဖြစ်ပြီး နောက်ဆုံးအဆင့် ပြင်ဆင်မှုများအတွက် ဆွေးနွေးမှု ပြုလုပ်မည်ဖြစ်သည်။ ၂၀၁၈ အာဆီယံတက္ကသိုလ် အားကစားပြိုင်ပွဲတွင် မူလက အားကစားနည်း ၁၆ မျိုးသာ ထည့်သွင်း ကျင်းပရန် စီစဉ်ထားသော်လည်း တင်းနစ်အားကစားနည်း ထပ်တိုးခဲ့ခြင်းဖြစ်သည်။ ၂၀၁၆ ခုနှစ်က စင် ကာပူနိုင်ငံ၌ ကျင်းပသည့် (၁၈) ကြိမ်မြောက် အာဆီယံတက္ကသိုလ် အားကစားပြိုင်ပွဲတွင် မြန်မာနိုင်ငံက ငွေတံဆိပ်တစ်ခုသာ ရရှိခဲ့ကြောင်း သိရသည်။,entertainment,2
တေးသံရှင် Rဇာနည်၊ အောင်ထက်၊ DJ Wine ၊ ၀ိုင်းစုခိုင်သိန်း၊ အိမ့်ချစ်၊ နီနီခင်ဇော်တို့ပါ၀င်မည့် NUAC Orchestra Music Showcase ကို ဇူလိုင် ၁၃ ရက်တွင် ရန်ကုန်မြို့အမျိုးသားကဇာတ်ရုံ၌ ပြုလုပ်ရန် စီစဉ်ထားသည်ဟု သိရသည်။ အဆိုပါဂီတဖျော်ဖြေပွဲတွင် Music Director အဖြစ် အကယ်ဒမီဓိရာမိုရ်က ဆောင်ရွက်မည်ဖြစ်ပြီး တေးသံရှင်များ၏ ဖျော်ဖြေမှုများအား သံစုံတီး၀ိုင်းများဖြင့်တွဲဖက်ကာ တင်ဆက်ရန်စီစဉ်ထားခြင်း ဖြစ်သည်။ “NUAC Orchestra Music Showcase ပွဲက အရင်နှစ်တွေကလည်း လုပ်ဖြစ်တယ်။ အခုနှစ်လည်းတစ်ပွဲလုပ်ဖို့ စီစဉ်တဲ့အခါ ပါ၀င်မယ့်တေးသံရှင်တွေကို ရွေးချယ်ပြီး သူတို့နဲ့တိုင်ပင်ထားတာ တွေရှိတယ်။ သူတို့ရဲ့ ပရိသတ်တွေကြားထဲက ထင်ရှားတဲ့သီချင်းတွေကို သံစုံတီး၀ိုင်းနဲ့တွဲဖက်ပြီး နောက်ထပ်ရသအသစ်တစ်မျိုးရရှိအောင် ဖန်တီးမယ်။ အဲဒီအတွက် အများကြီးပြင်ဆင်ထားတယ်။ သီချင်းတိုက်တာတွေကို ဇွန်လကုန်လောက်မှာလုပ်ဖို့ ပြင်ဆင်ထားပါတယ်” ဟု အကယ်ဒမီဓိရာမိုရ်က ဆိုသည်။ တေးသံရှင် နီနီခင်ဇော်က “နီနီ့အတွက် ရင်ခုန်ရတဲ့ပွဲပါ။ ကိုဓိရာမိုရ်ရဲ့ ဖန်တီးမှုကောင်းတဲ့အနုပညာ၊ သံစုံတီး၀ိုင်းရဲ့ ပံ့ပိုးတီးခတ်မှုတွေနဲ့ နီနီတို့အဆိုပညာကို ပေါင်းစပ်ပြီး ပရိသတ်တွေအတွက် နောက်ထပ်ရသအသစ်တစ်မျိုး ဖန်တီးပေးနိုင်မှာဖြစ်လို့ ရင်ခုန်ရပါတယ်။ တခြားသော ပွဲတွေထက်ကို ပိုပြီးစိတ်လှုပ်ရှားတယ်။ နီနီ့တစ်ကိုယ်တော်ပွဲတုန်းက ခံစားမှုလိုပါပဲ။ နိုင်ငံတကာမှာလည်း သံစုံတီး၀ိုင်းတွေနဲ့ တွဲဖက်ပြီး Musicl ရသ တင်ဆက်တာမျိုးက အရမ်းတာ၀န်ကြီးပါတယ်။ နီနီတို့လည်း ဒီပွဲအတွက်အများကြီး ပြင်ဆင်သွားမှာပါ” ဟုဆိုသည်။ ဖျော်ဖြေပွဲအတွက် လက်မှတ်များရောင်းချသွားမည်ဖြစ်ကာ ဈေးနှုန်းများကို ထပ်မံအသိပေးကြေညာသွားမည်ဖြစ်ကြောင်း သိရသည်။ NUAC Orchestra ဂီတဖျော်ဖြေပွဲအား နှစ်စဉ်ကျင်းပ နေခြင်းဖြစ်ကာ ယခင်နှစ်များကလည်း ပါ၀င်သည့်တေးသံရှင်များနှင့် Orchestra အဖွဲ့၏ အချိုးညီညီ တင်ဆက်မှုတို့ကြောင့် ပရိသတ်အားပေးမှု များပြားခဲ့သည့်ဂီတပွဲဖြစ်ကာ ယခုနှစ်တွင်လည်း စတ်၀င်စားမှု များပြားလျက်ရှိသည်။,entertainment,2
ရုပ်ရှင်အနုပညာနယ်ပယ်မှာ ထင်ရှားတဲ့ခန္ဓာကိုယ်နဲ့အတူ ချစ်စရာကောင်းတဲ့အမူအရာတွေပိုင်ဆိုင်ထားတဲ့ အနုပညာရှင်တစ်ဦးကတော့ ပွင့်ပါ။ သူမရဲ့သရုပ်ဆောင်မှုတွေအပေါ်မှာ ပရိသတ်တွေရဲ့ချစ်ခင်အားပေးမှုနဲ့အတူ အောင်မြင်တဲ့အနုပညာခရီးလမ်းတစ်ခုကို ပရိသတ်တွေရင်ထဲ ရောက်အောင်လျှောက်လှမ်းနိုင်ခဲ့သူ ပွင့်အနေနဲ့ သူ့ရဲ့ဒုတိယမြောက် အနုပညာအိပ်မက်လို့ တင်စားထားတဲ့ဂီတအနုပညာနယ်ပယ်ဘက်မှာလည်း ‘ဘေဘီပွင့်’ဆိုတဲ့ တစ်ကိုယ်တော်တေးစီးရီးသစ်နဲ့အတူ ခြေချ၀င်ရောက်လာခဲ့ပြန်ပါတယ်။ သူမရဲ့သီဆိုမှုနဲ့သီချင်းတွေကို ပရိသတ်တွေက လက်ခံခဲ့ကြပြီလည်းဖြစ်တဲ့ ပွင့်နဲ့တွေ့ဆုံခဲ့တဲ့ခဏတာအတွင်း ‘ဘေဘီပွင့်’ စီးရီးနဲ့ပတ်သက်တဲ့ သူမရဲ့ကြိုးစားမှုတွေ၊ ရင်ခုန်မျှော်လင့်မှုတွေနဲ့ အနုပညာခြေလှမ်းတွေအကြောင်း မေးမြန်းဖြစ်ခဲ့ပါတယ် … မေး- ‘ဘေဘီပွင့်’ ဆိုတဲ့ စီးရီးလေးထုတ်ဖြစ်ခဲ့တဲ့ အကြောင်းလေးပြောပါဦး။ ဖြေ – ဂီတအနုပညာကို ပွင့်ငယ်ငယ်တည်းက ဝါသနာပါတယ်။ ဒါပေမဲ့ ပရိသတ်တွေက ပွင့်ကို ရုပ်ရှင်ဘက်မှာ အရင်လက်ခံ အားပေးခဲ့ကြတဲ့အခါ ကိုယ်ကဂီတ အနုပညာအလုပ်တွေလုပ်လိုက်တော့မှ ပရိသတ်စိတ်ထဲမှာ အမြင်တစ်မျိုး မြင်သွားမှာစိုးတာနဲ့လုပ်ရေး မလုပ် ရေးစဉ်းစားရင်း အချိန်ကြာသွားခဲ့တယ်။ ဒါပေမယ့်လည်း ဂီတက ကိုယ့်ရဲ့ အနုပညာ အိမ်မက်တစ်ခုဖြစ်တယ်၊ နယ်တွေမှာ သီချင်းသွားဆိုတဲ့အခါ ပရိသတ်တွေက အသံကောင်းတယ် အားပေးကြသလို စီးရီးထုတ်ဖို့လည်း ပြောကြတယ်၊ အနုပညာအသိုင်း အ၀ိုင်းမှာဆိုရင်လည်း ကိုနိုင်ဇော်တို့နဲ့ ပွဲတွေဆိုတဲ့အခါ သူတို့က သူများသီချင်းတွေ ဆိုမယ့်အစား ကိုယ်ပိုင်သီချင်းတွေလုပ်ဖို့ အားပေးကြတယ်။ ဒီလိုနဲ့ပဲ စီးရီးလေးထုတ်ဖို့ သေချာတဲ့ဆုံးဖြတ်ချက်ချနိုင်ခဲ့တာပါ။ မေး – ‘ဘေဘီပွင့်’ စီးရီးကို လုပ်မယ်မလုပ်ဘူး။ အချိန်အကြာကြီး စဉ်းစားခဲ့ရတာဆိုတော့ ဒီစီးရီးအတွက် ပွင့် ဘက်က ဘယ်လိုတွေပြင်ဆင်ကြိုးစားခဲ့ရလဲ။ ဖြေ – ရုပ်ရှင်ဘက်မှာ အနုပညာအလုပ်တွေ စလုပ်တုန်းကတော့ ကိုယ်က ကလေးဆိုတော့ ကိုယ်လုပ်ချင်တာကို ကိုယ်လုပ်တတ်သလို လုပ်ခဲ့လိုက်တယ်။ ပရိသတ်တွေရဲ့အားပေးချစ်ခင်မှုကို ကံကောင်းစွာပဲရခဲ့တယ်။ ဂီတ အနုပညာအလုပ်တွေလုပ်တဲ့အခါကျတော့ ပရိသတ်တွေက ကိုယ့်ကို အသိအမှတ်ပြုပြီးသား ချစ်ပြီးသားဖြစ်တဲ့အတွက် ကိုယ့်အတွက် တကယ်ကို စွန့်စားပြီးလုပ်ရတယ်။ အဲဒီအတွက် အဆိုပိုင်းနဲ့ပတ်သက်ပြီး သေချာ လေ့လာလေ့ကျင့်တယ်။ သီချင်းအပ်တဲ့အခါမှာလည်း နာမည်ကြီးတေးရေးဆရာတွေဆီမှာ ကိုယ်ဖြစ်ချင်တဲ့ ပုံစံ၊ ဖြစ်သင့်တဲ့ပုံစံလေးတွေ ကိုယ်နဲ့လိုက်ဖက်တဲ့ သီချင်းလေးတွေရအောင် သေချာတိုင်ပင် ရွေးချယ်တယ်။ အဲဒီသီချင်းတွေကိုလည်း ဆရာသမားတွေနဲ့ သေချာ သင်ယူလေ့ကျင့်ပြီး ကိုယ်မှာပိုင်ဆိုင်တဲ့ အသံကိုယ်ဆိုနိုင်တာ အားလုံးနဲ့ အကောင်း ဆုံးဖြစ်အောင် သီဆိုခဲ့ပါတယ်။ မေး – ကိုယ့်သီချင်းတွေ ကိုယ်ပြန်နားထောင်တဲ့အခါ စိတ်တိုင်းကျဖြစ်ရဲ့လား။ ပရိသတ်တုံ့ပြန်မှုတွေကရော ဘယ်လိုရှိလဲ။ ဖြေ – လူဆိုတာတော့ လောဘရှိတဲ့သူဆိုတော့ ငါဒီနေရာကို ဒီလိုလေးဆိုလိုက်ရင်ကောင်းသား ဆိုတာမျိုး၊ ဒီထက်ပိုကောင်းအောင် လုပ်ချင်တယ်ဆိုတာမျိုးတော့ရှိပါတယ်။ ရုပ်ရှင်ဘက်မှာလည်း ခုထိ ကိုယ့်သရုပ်ဆောင်မှုအပေါ်မှာလည်း အရမ်းအားရတယ်ဆိုတာမျိုး မရှိပါဘူး။ ‘ဘေဘီပွင့်’ စီးရီးမှာ ကိုယ့်ရဲ့အပြင်ပုံစံက သွက်သွက်လက်လက်ရှိတာ၊ စကားပြောမြန်တာတွေကြောင့် သီချင်းအမြူးလေးတွေကို ပိုအားရပြီး သီချင်းအနှေးလေးတွေကို စိတ်ပူခဲ့တယ်။ ဒါပေမယ့် ပရိသတ်တွေက ကိုယ်စိတ်ပူခဲ့တဲ့ သီချင်းတွေကို ပိုပြီး နှစ်သက် အားပေးနေကြတာတွေ့တော့ အရမ်း၀မ်းသာတယ်။ ကျန်တဲ့ သီချင်းလေးတွေကိုလည်း အားပေးနှစ်သက်ကြတာဖြစ်လို့ ပွင့်ကျေနပ် ၀မ်းသာရပါတယ်။ မေး – ခုချိန်ခါက အရမ်းအောင်မြင်နေတဲ့ အဆိုတော်တွေတောင်မှ စီးရီးတစ်ခွေထုတ်ဖို့ တော်တော်စဉ်းစားရတဲ့ အချိန်မျိုးဖြစ်တော့ ‘ ဘေဘီပွင့်’ စီးရီးအတွက်ရော ပွင့်ဘက်က ဘယ်လိုစွန့်စားခဲ့ရလဲ။ ဖြေ – စွန့်စားမှုဆိုတာထက် စီးပွားရေးအရ ရှုံးမယ်ဆိုတာတော့ ပွင့်တို့သိပြီးသားပါ။ အကြီးကြီး ရှုံးမလား သေးသေးလေးရှုံးမလားဆိုတာပဲ မသိရတာပါ။ သိပေမဲ့လည်း ကိုယ့်အနုပညာ သစ်တစ်ခုနဲ့ ထပ်ပြီး ပေးဆပ်ချင်သလို ကိုယ့်ရဲ့ အနုပညာအိပ်မက်တစ်ခုကို လည်းပုံဖော်တာဖြစ်တဲ့အတွက် ပေါ်ပင်အနေနဲ့ စီးရီးတစ်ခွေထုတ်တယ်ဆိုတာမျိုးပွင့် မလုပ်ပါဘူး။ ဒီစီးရီးကနေပြီး ဂီတအနုပညာနဲ့ ပတ်သက်ရင်လည်း ပွင့်ရဲ့ အရမ်းကြိုးစားထားတယ်ဆိုတဲ့ ပရိသတ်တွေရဲ့ အသိအမှတ်ပြုမှုကိုပဲလိုချင်တယ်။ နောက်ပြီး ကိုယ်တွေက ပိုက်ဆံတွေပေါနေတာမဟုတ်တော့ ကိုယ့်ရဲ့အရှုံးကို ကာဗာဖြစ်တာမျိုးလောက်တော့ လိုချင်တယ်။ ဒါပေမဲ့လည်း ပရိသတ်တွေက ပွင့်ရဲ့ သီချင်းတွေကို ကြိုက်တယ် ကိုယ့်ကို တေးသံရှင်တစ်ယောက်အဖြစ်လည်း အသိအမှတ်ပြုတယ်ဆိုတာက ပွင့်အလိုချင်ဆုံး ဆုလာဘ်ပါပဲ။ တတ်နိုင်ရင် မူရင်း ခွေလေး အားပေးပါလို့လည်း ဒီကနေ ပရိသတ်တွေကို တောင်းဆိုပါတယ်။ မေး – ရုပ်ရှင်ဘက်မှာရော ပွင့်အတွက် အနုပညာပိုင်းအရ ဘယ်လိုအခွင့်အလမ်းကောင်းတွေ ရနေပြီလဲ။ ဖြေ – ပွင့်တို့အနေအထားက ရုပ်ရှင်ဘက်မှာ ကိုယ်က ဇာတ်ကို ရွေးချယ်ခွင့်မရှိပါဘူး။ ကိုယ့်ကိုရွေးချယ်ပြီး ရောက်လာတဲ့ဇာတ်တွေကိုပဲ အကောင်းဆုံးကြိုးစားပါတယ်။ မေး- နောက်ပိုင်း ဂီတနဲ့ ရုပ်ရှင်ဘယ်ဘက်ကို ပိုဦးစားပေးမလဲ။ ဖြေ – အဲဒါကတော့ ပြောရခက်ပါတယ်။ နှစ်ခုလုံးက ကိုယ်ငယ်ငယ်လေးတည်းက မက်ခဲ့ရတဲ့ အိမ်မက်တွေပါ။ ကိုယ်က နှစ်ခုလုံးကို ကိုယ့်ဘက်ကတော့ အကောင်းဆုံးကြိုးစားလုပ်ချင်ပါတယ်။ မေး – ပွင့်ကို အားပေးနေတဲ့ ပရိသတ်တွေကို ပြောချင်တဲ့စကား။ ဖြေ – ပွင့် ဒီနေ့အနုပညာလောကမှာ ရပ်တည်နေနိုင်တာ ပရိသတ်တွေအားပေးမှုကြောင့်ပါ။ အဲဒီလို ရပ်တည်နိုင်အောင် ချစ်ပေး အားပေးကြတာကျေးဇူးတင်ပါတယ်။ ဂီတဘက်မှာလည်း ပွင့်ရပ်တည်ခွင့်ရအောင် ပွင့်ကို ချစ်ခင်အားပေးကြပါလို့ တောင်းဆိုချင်ပါတယ်။,entertainment,2
Miss Myanmar International အလှမယ်ပြိုင်ပွဲ၏ ဆန်ခါတင်အလှမယ် ၂၀ အား ရွေးချယ်ထားပြီးဖြစ်ကာ အဆိုပါ အလှမယ်များအား မဲပေးရွေးချယ်မှုများကို ဇွန် ၁ ရက်မှ ၁၂ ရက်အထိ ပြုလုပ်နိုင်မည်ဖြစ်ကြောင်း သိရသည်။ ဆန်ခါတင် ၂၀ ဦးတွင် ပါ၀င်သည့် အလှမယ်များအား ကော့သောင်း ညောင်ဦးဖီးကျွန်းတွင် ဓာတ်ပုံများသွား ရောက်ရိုက်ကူးပေးပြီးနောက် Miss Myanmar International Facebook တွင် တင်ပေးထားကြောင်း သိရသည်။ ဆန်ခါတင်အလှမယ် ၂၀ ဦးအဖြစ် ရွေးချယ်ခံထားရသူများမှာ ပိုးအိမ့်ဇင်၊ ဖြိုးပပထူး၊ ချစ်နိုးဒီဆောင်း၊ ဟိန်းဇာနည်ခိုင်၊ အင်ကြင်းမေ၊ Masie May၊ Ja Htoi Pan Maran၊ Maran Ja Tsin၊ N Seng Nu Aung၊ Ja Dim Aung၊ နေခြည်ထက်၊ အိသန္တာအောင်၊ ခင်စကားဝါ၀င်း၊ ချစ်မေတ္တာချို၊ သင်ဇာကျော်၊ ရွှန်းယမုံ၊ ၀င်းသီရိအောင်၊ ၀င့်ပိုပိုထွန်း၊ သဲသဲဆုငြိမ်း၊ မေယုခေတ္တာတို့ဖြစ်ကြောင်း သိရသည်။ ဆန်ခါတင် အလှမယ်များထဲမှ ကြိုက်နှစ်သက်ရာ အလှမယ်များအား ရွေးချယ်ကာ SMS voting ပေးပို့နိုင်မည်ဖြစ်ပြီး Grand Final တွင် Top Ten Finalist ရွေးချယ်ရာ၌ ပရိသတ်များ၏ voting အမှတ် ၄၀ ရာခိုင်နှုန်းအား ထည့်သွင်းပေးမည်ဖြစ်ကြောင်း သိရသည်။ Voting များအား ဇွန် ၁ ရက်တွင် စတင်မဲပေးနိုင်မည်ဖြစ်ကာ ဇွန် ၁၂ ရက်ညနေ ၆ နာရီအထိ မဲပေးရွေးချယ်နိုင်မည်ဖြစ်ကြောင်း သိရသည်။ နောက်ဆုံးအဆင့်ပြိုင်ပွဲကို ဇွန် ၁၂ ရက် ညနေပိုင်းတွင် ရန်ကုန်မြို့နိုဗိုတယ် ဟိုတယ်၌ ပြုလုပ်မည်ဖြစ်ကာ Winner ဆုရရှိသူ အနေဖြင့် ဂျပန်နိုင်ငံတွင် ပြုလုပ်မည့် Miss International ပြိုင်ပွဲသို့ မြန်မာကိုယ်စားပြု သွားရောက်ယှဉ်ပြိုင်ခွင့်ရမည်ဖြစ်ကြောင်း သိရသည်။ ဆန်ခါတင်ပြိုင်ပွဲ၀င်များ အနေဖြင့် လက်ရှိတွင် စခန်းသွင်းလေ့ကျင့်မှုများ အားပြုလုပ်လျက်ရှိကာ နောက်ဆုံးအဆင့်အတွက် ပြင်ဆင်မှုများ ပြုလုပ်လျက်ရှိသည်။ လင်းလင်းခိုင်,entertainment,2
ဂီတလောကတွင် ထင်ရှားသည့် အဆိုတော်ဇနီးမောင်နှံဖြစ်သော ဘီယွန်းစေးနှင့် ဂျေဇီးတို့က On The Run II ကမ္ဘာလှည့်ဖျော်ဖြေ ပွဲခရီးစဉ်အဖြစ် ဇွန် ၉ ရက်တွင် စကော့တလန်၌ ဖျော်ဖြေခဲ့ကြသည်။ ဘီယွန်းစေး၏ ဆဋ္ဌမမြောက် အယ်လ်ဘမ် Lemonade နှင့် ဂျေဇီး၏ ၁၃ ခုမြောက်အယ်လ်ဘမ် 4:44 တို့ဖြန့်ချိခဲ့ပြီးနောက် On The Run II ကမ္ဘာလှည့်ဖျော်ဖြေပွဲကို စီစဉ်ခဲ့ခြင်းဖြစ်သည်။ ယင်းဖျော်ဖြေပွဲ ခရီးစဉ်ကို ဇွန် ၆ ရက်တွင် ေ၀လ ပြည်နယ်၌ စတင်ခဲ့ပြီး အောက်တိုဘာ ၆ ရက်တွင် အမေရိကန် ပြည်ထောင်စု၊ ဆီအက်တယ်မြို့၌ အဆုံးသတ်မည် ဖြစ်သည်။ ယင်းခရီးစဉ်သည်ဘီယွန်းစေး နှင့်ဂျေဇီး ဇနီးမောင်နှံ အတွက် On The Run ကမ္ဘာလှည့်ဖျော်ဖြေပွဲခရီးစဉ်ပြုလုပ်ခဲ့ပြီး လေးနှစ်အကြာတွင် ပထမဆုံးအကြိမ်ပြုလုပ်သည့် ပူးတွဲ ဖျော်ဖြေပွဲခရီးစဉ်ဖြစ်သည်။ ယင်းခရီးစဉ်သည် On The Run II ခရီးစဉ်ထက် ၀င်ငွေ နှစ်ဆကျော် ရရှိနိုင်ပြီး ဒေါ်လာ သန်း ၂၀၀ ကျော်ရရှိနိုင်သည် Billboard မဂ္ဂဇင်းက ခန့်မှန်းခဲ့သည်။ ၂၀၁၄ ခုနှစ်က ပြုလုပ်ခဲ့သည့် On The Run ခရီးစဉ်သည် ၀င်ငွေ ဒေါ်လာ ၉၅ သန်းမျှသာ ရရှိခဲ့သည်ဟု Billboard Boxscoreက ထုတ်ပြန်ခဲ့သည်။ အသက် ၃၆ နှစ်အရွယ်ရှိ ဘီယွန်းစေးသည် ၂၀၁၆ ခုနှစ်က ဖြန့်ချိခဲ့သည့် Lemonade အယ်လ်ဘမ် အတွက်ပြုလုပ်ခဲ့သည့် The Formation ကမ္ဘာလှည့် ဖျော်ဖြေပွဲ ခရီးစဉ်မှ စုစုပေါင်းလက်မှတ်ရောင်းချမှု ၀င်ငွေ ဒေါ်လာ ၂၅၆ သန်း ရရှိခဲ့ သည်ဟု Billboard Boxscore တွင် ဖော်ပြခဲ့သည်။ The Formation သည် ၂၀၁၆ ခုနှစ် ၀င်ငွေ အများဆုံးရ ကမ္ဘာလှည့်ဖျော်ဖြေ ပွဲခရီးစဉ်များတွင် ပါ၀င်ခဲ့သည်။ အလားတူ ရက်ပ်အဆိုတော် ဂျေဇီးသည်လည်း 4:44 အယ်လ်ဘမ်အတွက် မြောက်အမေရိကတွင် ဖျော်ဖြေပွဲ ၃၂ ပွဲပြုလုပ်ခဲ့ရာတွင် ၀င်ငွေ ဒေါ်လာ ၄၈ ဒသမ ၇ သန်း ရရှိခဲ့သည်။ ဘီယွန်းစေးနှင့်ဂျေဇီး ဇနီး မောင်နှံ၏ စုစုပေါင်း ကြွယ်၀မှုသည် ဒေါ်လာ ၁ ဒသမ ၁၆ ဘီလျံရှိလာခဲ့သည်ဟု Forbes မဂ္ဂဇင်းက ထုတ်ပြန်ခဲ့သည်။အနုပညာအေဂျင်စီ Roc Nation ၏ ထူထောင်သူဖြစ်သော ဂျေဇီး (အမည်ရင်း Shawn Carter) သည် စီးပွားရေးလုပ်ငန်းရှင်တစ်ဦးအဖြစ်လည်း အောင်မြင်ခဲ့သည်။အသက် ၄၈ နှစ်အရွယ် ှိ ဂျေဇီး၏ တစ်ဦးတည်း၀င်ငွေသည် ဒေါ်လာ သန်း ၈၁၀ ကျော်ရှိသည်ဟု Forbes မဂ္ဂဇင်းက ထုတ်ပြန်ခဲ့သည်။,entertainment,2
မြန်မာ့ရုပ်ရှင်နယ်ပယ်မှာ ထင်ရှားတဲ့ မင်းသမီးတစ်လက်ထဲမှာ တစ်ဦးအပါအ၀င်ဖြစ်သူကတော့ မကြီးစိုးလို့ ချစ်စနိုးခေါ်ကြတဲ့ အကယ်ဒမီစိုးမြတ်သူဇာပါ။ ဇွန် ၈ ရက်စပြီး မြန်မာနိုင်ငံတစ်၀န်းက ရုပ်ရှင်ရုံတွေမှာ ရုံတင်ပြသနေပြီဖြစ်တဲ့ ‘သားပိုက်ကောင်’ ဇာတ်ကားမှာလည်း ဒေါ်ရင်နှစ်အဖြစ် သရုပ်ဆောင်မှုက စိုးမြတ်သူဇာအတွက် အဘွားဇာတ်ကောင်စရိုက် သရုပ်ဆောင်တာဖြစ်သလို ပရိသတ်တွေမမြင်တွေ့ဖူးတဲ့ ဇာတ်ကောင်စရိုက်မျိုးနဲ့လည်း စိုးမြတ်သူဇာကိုတွေ့မြင်ရမှာဖြစ်တာကြောင့် ‘သားပိုက်ကောင်’ ဇာတ်ကားရိုက်ကူးတုန်းက ကြိုးစားမှုတွေနဲ့ အမှတ်တရတွေမေးမြန်းဖြစ်ခဲ့ပါတယ် … မေး-‘သားပိုက်ကောင်’ ဇာတ်ကားမှာ ပါ၀င်မယ့် ဒေါ်ရင် နှစ်ဇာတ်ရုပ်အတွက် ဘယ်လိုတွေပြင်ဆင်ခဲ့ရတာရှိလဲ။ ဖြေ – ဒီဇာတ်ကားမှာက အဘွားဇာတ်ရုပ်ဖြစ်နေတဲ့အခါ ကိုယ်တစ်ခါမှ မလုပ်ဖူးသေးတဲ့ အသက်ကြီးတဲ့ မိတ်ကပ်မျိုးရအောင် စမ်းပြီး လုပ်ကြည့်ရတာပါ။ ဇာတ်ကားမရိုက်ခင်မှာ အင်တာနက်ကနေပြီး မိတ်ကပ်တွေ၊ လိမ်း နည်းတွေရှာရတယ်။ အဲဒီမှာ မိတ်ကပ်အရည် တစ်မျိုးကို တွေ့တယ်။ အဲဒါက မျက်နှာတစ်ခုလုံးကို စုတ်တံနဲ့မြန်မြန်လေးလူးရတာ။ စုတ်တံနဲ့မိတ်ကပ်ကို ဆွဲတဲ့အခါ ဒီဘက်က ဆွဲတာ ဟိုဘက်မှာဆုံးတဲ့အချိန်မှာကို မိတ်ကပ်က ခြောက်သွားပြီ။ အဲဒီလိုခြောက်သွားတဲ့အချိန်မှာ ကိုယ့်မျက်နှာလှုပ်တာနဲ့ မျက်နှာမှာအကြောတွေအလိုက် ပပ်ကြားတွေလိုက် ပြီး တွန့်သွားကုန်တာ။ အဲဒီလိုတွန့်သွားပြီးရင် ထိလို့မရဘူး။ ထိလိုက်ရင် ပေါက်သွားပြီး ကွက်ကုန်တာဆိုတော့ ထိလို့မရဘူး။ ကိုယ်ကလည်း အဲဒီလိုမိတ်ကပ်မျိုးတွေက ခုမှ လိမ်းဖူးတာဆိုတော့ အကွဲကွဲအပြဲပြဲနဲ့ အဲဒီမိတ်ကပ်ကို လိမ်းရတာ။ တစ်ခုခုဖြစ်သွားပြီ ဆိုရင် ပြန်လိမ်းဖို့လည်း မလွယ်ဘူးလေ။ အဲဒီတော့ အဆင်မပြေတာတွေလည်း အများကြီးတွေ့ရတယ်။ အဲဒါတွေကို ပရိသတ်တွေ နားလည်ပေးပါလို့ ပြောချင်ပါတယ်။ မေး – ‘သားပိုက်ကောင်’ဇာတ်ကားမှာ ပရိသတ်တွေ မြင်ရမယ့် ဒေါ်ရင်နှစ်ဆိုတဲ့ဇာတ်ကောင်နဲ့ပတ်သက်ပြီး ပရိသတ်တွေကို ပြောချင်တာရှိရင်။ ဖြေ – ဒီဇာတ်ကားမှာက မကြီး တစ်ခါမှ လုပ်လေ့လုပ်ထမရှိတဲ့ဇာတ်ကောင်စရိုက်ပေါ့။ အတတ်နိုင်ဆုံးတော့အကောင်းဆုံးကြိုးစားထားပါတယ်။ မြင်နေကြပုံစံမဟုတ်တဲ့အတွက် အဆင်မပြေမှုလေးတွေလည်း ရှိကောင်း ရှိနိုင်ပါတယ်။ ဒါပေမဲ့ ပရိသတ်တွေက နားလည်ပြီး ကြည့်ပေးပါလို့ ပြောပါရစေ။ မေး- ဒီဇာတ်ကားထဲမှာ မကြီးစိုး အကြိုက်ဆုံးဇာတ်၀င်ခန်းတွေရှိရင်လည်း သိချင်ပါတယ်။ ဖြေ – ဒီဇာတ်ကားက ကောင်းပါတယ်။ ကိုယ်လည်း ကြိုက်တယ်။ နောက်ပြီး ဒီဇာတ်မှာက အစကနေ အဆုံးမကြီးဘဲ လုပ်ရနေရတာ။ မေး – ‘သားပိုက်ကောင်’ ဇာတ်ကားမှာ အဘွားတစ်ယောက်အဖြစ် ရိုက်ကူးနေရတဲ့အချိန်မှာ ကိုယ်တိုင်က ဘယ်လိုတွေခံစားခဲ့ရလဲ။ ဖြေ – အဲဒါကတော့ ပြန်ပြောဖို့တော်တော်ခက်မယ်။ မကြီးက သားသမီးမရှိတော့ အမေလည်းမဖြစ်ဘူး။ အဲဒီတော့ အဘွားလည်း ဖြစ်မှာ မဟုတ်တော့ဘူးလေ။ ဒါပေမဲ့ အတတ်နိုင်ဆုံးတော့ ကိုယ့်မျက်စိရှေ့မှာ မြင် နေရတဲ့လူတွေကို ကြည့်ပြီး သူတို့နေရာမှာ ၀င်ခံစားပြီး သဏ္ဌာန်လုပ်သရုပ်တူအောင် လုပ်ရတာပေါ့။ ပရိသတ်အမြင်မှာ အဘွားဆို တဲ့ဇာတ်ရုပ်မျိုးပီပြင်အောင်တော့ အတတ် နိုင်ဆုံးကြိုးစားခဲ့တာပါပဲ။ အားနည်းချက်ကတော့ ရှိကောင်းရှိနိုင်ပါတယ်။ မေး – ကိုယ်သရုပ်ဆောင်ရမယ့် ဇာတ်ကောင်စရိုက်တွေ ပီပြင်ဖို့အတွက် မကြီးစိုးဘက်က ဘယ်လိုတွေစိတ်နှစ် ပြီး လုပ်ဆောင်ဖြစ်လဲ။ ဖြေ – မကြီးက မကြီးစိတ်ကို အမြဲတမ်း အလွတ်ထားထားတယ်။ ဘယ်လိုအရိပ်မျိုး၊ ဘယ်လိုအကြောင်းအရာမျိုးမှ ကိုယ့်ကိုအလွှမ်းမိုးမခံဘူး။ အဲဒီလိုစိတ်ကို အလွတ်ထားတော့ ဒီဇာတ်ကားမှာ အမေဆိုရင် မကြီးက အမေဖြစ်သွားမယ်၊ အဘွားဆို အဘွားဖြစ်သွားမယ်။ တစ်ခုခုကို စိတ်ထည့်ပြီး သရုပ် ဆောင်ပြီးရင်လည်း အဲဒါကိုကိုယ့်စိတ်ထဲက နေဖျက်ပစ်လိုက်တာပဲ ဆက်ပြီး သယ်မသွားဘူး၊ သိုလှောင်မထားဘူး။ စိတ်ကို အမြဲလွတ်လွတ်လပ်လပ်ထားတယ်။ တစ်ခုနဲ့တစ်ခုကို ရောထွေးပြီး မစဉ်းစားဘူး၊ မတွေးဘူး။ မေး – အခုရုပ်သံမှာလွှင့်နေတဲ့ ‘အရိပ်’ ဇာတ်လမ်းတွဲက အောင်မြင်နေတယ်။ မကြီးအနေနဲ့အရိပ်ဇာတ်လမ်းတွဲ မှာ ထပ်ပြီး ပါ၀င်ဖြစ်ခဲ့တာလေးကိုလည်း သိပါရစေ။ ဖြေ – ‘အရိပ်’ ရုပ်ရှင်ဇာတ်ကားမှာတုန်းကတော့ မကြီးက အဲဒီတုန်းက ကိုယ့်ရဲ့ရှိရင်းစွဲ အသက်ထက်ကို ပိုပြီးအသက်ကြီးပြီး သရုပ်ဆောင်ခဲ့ရတယ်။ အဲဒီအရွယ်တုန်းကနဲ့ သိပ်မလိုက်ဘဲ ဒီအသက်အရွယ်မှာတော့ ကိုယ် ပါ၀င်ရမယ့် ဇာတ်ရုပ်၊ ကိုယ်လုပ်ခဲ့တဲ့ ဇာတ်ရုပ်က အံ၀င်ခွင်ကျဖြစ်နေပြီလေ။ ဒါ့ကြောင့်လည်း ကိုယ်ပြန်ပြီး သရုပ်ဆောင်ချင်တာကြောင့် ဇာတ်လမ်းတွဲကို လက်ခံဖြစ်တာပါ။ မေချိုနဲ့လည်းတွဲရတော့ ကိုယ့်ကို လွှမ်းမိုးမယ့် အရိပ်၊ ကိုယ့်အရိပ်ကို ပြန်လည်လွှမ်းမိုးခံရမယ့် မေမြင့်မိုရ်တို့က လိုက်ဖက်တာကြောင့် ဇာတ်ကားက ပိုအသက်၀င်တယ်လေ။ မေး – ‘သားပိုက်ကောင်’ ဇာတ်ကားက မကြီးစိုးအတွက် အကယ်ဒမီ ခန့်မှန်းနိုင်တဲ့ကားမျိုးဖြစ်တဲ့ အပေါ် ဘယ်လိုခံစားချက်မျိုးရှိလဲ။ ဖြေ – မကြီးကတော့ အဲဒီလို တွေ မတွေးထားပါဘူး။ အကယ်ဒမီက လည်း ဥပဒေအမျိုးမျိုးပြောင်း နေတာဆိုတော့ မပြောတတ်ဘူး။ ရရင်ကံကောင်းတာပေါ့။ မေး – စိုးမြတ်သူဇာကို အမြဲတမ်းချစ်ခင် အားပေးနေတဲ့ ပရိသတ်တွေအတွက် စကားလက်ဆောင်လေးပြောပေးပါဦး။ ဖြေ – မကြီးကို ဒီအသက်ဒီအရွယ်အထိ ချစ်ခင်အားပေးကြတာ ကျေးဇူးအများကြီးတင်ပါတယ်။ ထပ်ပြီးလည်း အားပေးကြပါ။ ပရိသတ်အားပေးမှုဟာ ခွန်အားပါပဲ။,entertainment,2
စူပါဟီးရိုးဇာတ်ကား Avengers: Infinity War သည် ဖြန့်ချိပြီး သီတင်းခုနစ်ပတ်အကြာတွင် ကမ္ဘာတစ်၀န်း လက်မှတ်ရောင်းချမှု ၀င်ငွေစုစုပေါင်း ဒေါ်လာနှစ်ဘီလျံကျော် ရရှိခဲ့သည်ဟု ဒစ္စနေက ဇွန် ၁၂ ရက်တွင် ထုတ်ပြန်ခဲ့သည်။ ဒါရိုက်တာ အန်တိုနီနှင့် ဂျိုးရက်ပ်ဆိုတို့ ရိုက်ကူးပြီး ရောဘတ်ဒေါင်းနင်းဂျူနီယာ၊ ခရစ်ဟမ်းစ်ဝါ့သ်၊ မက်ရက်ဖ်ဖလို၊ ခရစ်အီ ဗန်၊ စကားလက်ဂျိုဟန်ဆန်၊ ဘီနီဒက်ကမ်ဘာဘာ့ချ်၊ ခရစ်ပရတ်၊ အလိဇဘတ်အော်ဆန်၊ ပေါလ်ဘတ်တနီ၊ ဇိုးဆယ်ဒါနာ၊ တွမ် ဟော်လန်၊ ီ Don Cheadle နှင့် Anthony Mackie တို့ ပါ၀င်သည့် ယင်းဇာတ်ကားသည် Avatar ၊ Titanic နှင့် Star Wars: The Force Awakens ဇာတ်ကားတို့ပြီးလျှင် ၀င်ငွေ ဒေါ်လာ နှစ်ဘီလျံကျော် ရရှိခဲ့သည့် စတုတၳ မြောက်ဇာတ်ကား ဖြစ်လာခဲ့သည်။ ကမ္ဘာတစ်၀န်း လက်မှတ်ရောင်းချမှု၀င်ငွေ အများဆုံး ဇာတ်ကားစာရင်းတွင် ၂၀၀၉ ခုနှစ်က ဖြန့်ချိခဲ့သည့် Avatar ဇာတ်ကားက ဒေါ်လာ ၂ ဒသမ ၇၉ ဘီလျံဖြင့် နံပါတ် (၁) နေရာတွင် ရပ်တည်ခဲ့ပြီး ၁၉၉၇ ခုနှစ်ကဖြန့်ချိခဲ့သည့် Titanic နှင့် ၂၀၁၅ ခုနှစ်က ဖြန့်ချိ ခဲ့သည့် ှStar Wars: The Force Awakens တို့က ဒေါ်လာ ၂ ဒသမ ၁၉ ဘီလျံနှင့် ဒေါ် လာ ၂ ဒသမ ၀၇ ဘီလျံတို့ဖြင့် ဒုတိယနှင့် တတိယနေရာတို့တွင် ရပ်တည်ခဲ့သည်။ ပွဲဦးထွက်ဖြန့်ချိမှု၀င်ငွေအများဆုံး ဇာတ်ကားအဖြစ်လည်း စံချိန်တင်ခဲ့သည့် Infinity War သည် အမေရိကန်နှင့် ကနေဒါ နိုင်ငံတို့တွင် ဒေါ်လာ ၆၅၆ ဒသမ ၁ သန်း ဖြင့် ပဉ္စမမြောက် ၀င်ငွေအများဆုံး ဇာတ်ကားနှင့် တရုတ်နိုင်ငံတွင် ဒေါ်လာ ၃၆၉ ဒသမ ၇ သန်းဖြင့် တတိယမြောက် ၀င်ငွေ အများဆုံး ဇာတ်ကားအဖြစ် ရပ်တည်ခဲ့သည်။,entertainment,2
ဓါတ်ပုံ – နေ၀န်းထက် မြန်မာနိုင်ငံ၏ နာမည်အကျော်ကြားဆုံ ရော့ခ်တီး၀ိုင်းအဖွဲ့ Iron Cross ၏ ဖျော်ဖြေပွဲကို ရန်ကုန်မြို့၊ Myanmar Event Park ၌ ဇွန် ၁၆ ရက်ညပိုင်းတွင် ပြုလုပ်ခဲ့ပြီး လာရောက်ကြည့်ရှုသူ ပရိသတ်ထောင်ချီ ရှိခဲ့သည်။ အဆိုပါဖျော်ဖြေပွဲသည် Royal Club Music Tour အဖြစ် ရန်ကုန်မြို့တွင် ပထမဆုံးပြုလုပ်သည့် Iron Cross အဖွဲ့၏ ဖျော်ဖြေပွဲလည်း ဖြစ်ကြောင်း သိရသည်။ ဇွန် ၁၆ရက် ညနေ ၆နာရီ၀န်းကျင်ခန့်ကပင် Iron Cross အဖွဲ့၏ ရော့ခ်ဂီတသံစဉ်များနှင့် စီးမျောရန် ရောက်ရှိနေသည့် ပရိသတ်များစွာတို့က Myanmar Event Park အနီးတစ်၀ိုက်တွင် Iron Cross အဖွဲ့ အမှတ်တံဆိပ်ပါရှိသည့် တီရှပ်များကို ၀တ်ဆင်ပြီး ဖျော်ဖြေပွဲကြည့်ရှုရန် ရောက်ရှိနေကြသည်။ ည ၇နာရီခန့်တွင် ထောင်နှင့်ချီသည့် ပရိသတ်များက စည်းကမ်းတကျဖြင့် ဖျော်ဖြေပွဲပြုလုပ်ရာ စင်မြင့်ရှေ့တွင် ရောက်ရှိနေခဲ့ပြီး Iron Cross အဖွဲ့၏ ဖျော်ဖြေမှုကို အားပေးရန်အတွက် အဆင်သင့်ဖြစ်နေခဲ့ပြီ ဖြစ်သည်။ ည ၇ နာရီကျော်တွင် Iron Cross အဖွဲ့၏ အသက်ငယ်ဆုံးသော ပင်တိုင်တေးသံရှင်ဖြစ်ပြီး အားကောင်းလှသည့် အသံပါဝါဖြင့် ပရိသတ်များကို နှစ်ပေါင်းများစွာ ဖမ်းစားနိုင်ခဲ့သည့် တေးသံရှင်မျိုးကြီးက IC အဖွဲ့အတွက် စတင်ဖျော်ဖြေခဲ့ပြီး ပရိသတ်များထံမှ တေးသံရှင်မျိုးကြီး၏ အမည်ကို သံပြိုင်ဟစ်အော်အားပေးခဲ့သည်။ ယင်းနောက်တွင် Iron Cross အဖွဲ့၏ ဖျော်ဖြေပွဲများတွင် ဖျော်ဖြေနေကြ ပုံစံများအတိုင်း လေးဖြူ၊ အငဲ၊ မျိုးကြီး၊ ၀ိုင်၀ိုင်း ပင်တိုင်တေးသံရှင် လေးဦး၏ အလှည့်ကျ တစ်ဦးချင်း ဖျော်ဖြေမှုများ၊ ချစ်စမ်းမောင်၊ ခရမ်း၊ ဗညားတို့၏ လက်စွမ်းပြ တီးခတ်ဖျော်ဖြေမှုများဖြင့် ပရိသတ်များ၏ လက်ခုပ်သံကို သိမ်းကြုံးရယူနိုင်ခဲ့သည်။ ထိုသို့ ဖျော်ဖြေမှုများဖြင့် Iron Cross အဖွဲ့၏ ဖျော်ဖြေမှု ဇာတ်ရှိန် တဖြည်းဖြည်းမြင့်တက်လာခဲ့ပြီး IC အဖွဲ့၏ အဓိက အခရာ တေးသံရှင်အဖြစ် ဆိုနိုင်သည့် လေးဖြူနှင့် အငဲတို့၏ နှစ်ယောက်တွဲ ဖျော်ဖြေမှုများ ပြုလုပ်စဉ်တွင် ဖျော်ဖြေပွဲ၏ ဇာတ်ရှိန်သည် အမြင့်ဆုံး အနေအထားသို့ ရောက်ရှိနေခဲ့ပြီး ထောင်နှင့်ချီသည့် ပရိသတ်များ၏ သံပြိုင်သီဆို အားပေးမှုများက Iron Cross အဖွဲ့၏ ဖျော်ဖြေမှု နှင့်အတူ ရော့ခ်ဂီတ ဖျော်ဖြေပွဲတစ်ပွဲ၏ ပုံရိပ်ကို အကောင်းဆုံး ပုံဖော်ပေးနေသကဲ့သို့ ဖြစ်ခဲ့သည်ကို တွေ့ရသည်။ Iron Cross Live In Yangon ဖျော်ဖြေပွဲသည် Iron Cross အဖွဲ့မှ အဖွဲ့သားများ၏ အားပါးတရဖျော်ဖြေမှုများ၊ ပရိသတ်များ၏ တခဲနက်ဖျော်ဖြေမှုများနှင့်အတူ ည ၁၀နာရီကျော်တွင် အဆုံးသတ်ခဲ့သည်။ ယခုဖျော်ဖြေပွဲသည် ခြောက်လခန့် Iron Cross အဖွဲ့၏ ဖျော်ဖြေပွဲနှင့် ေ၀းကွာနေခဲ့သည့် ရန်ကုန်မြို့မှ ပရိသတ်များအတွက် စိတ်ကျေနပ်စရာ ဖျော်ဖြေပွဲတစ်ပွဲ ဖြစ်ခဲ့ကြောင်း သိရသည်။,entertainment,2
‘အသစ်တစ်ယောက်ရဲ့ဖန်တီးမှုကိုလက်ခံကြိုဆိုပေးတဲ့အတွက် ကျေးဇူးတင်ပါတယ်။ ဒီအခြေအနေမှာတင် ကျေနပ်နေမှာမဟုတ်ဘဲ ဆက်ပြီး အများကြီးကြိုးစားသွားမှာပါ’ Myanmar Idol Season 2 ပြိုင်ပွဲတွင် ရော့ခ်အသံ အားကောင်းကောင်းဖြင့် တေးသီချင်းများအား ခံစားမှုအပြည့်သီဆိုယှဉ်ပြိုင်တတ်သူ ပြိုင်ပွဲ၀င်ပိုးမီအား ပရိသတ်များက အသိအမှတ်ပြုအားပေးခဲ့ကြသည်။ ပြိုင်ပွဲတွင် Top 3 Finalist ထိ ပါ၀င်ခွင့်ရခဲ့သော်လည်း Winner ဆုနှင့် လွဲချော်ခဲ့ရသူ တေးသံ ရှင်ပိုးမီသည် ပြိုင်ပွဲကာလပြီးဆုံးချိန်တွင်လည်း ဂီတခရီးလမ်း၌ ဆက်လက်လျှောက်လှမ်းနေခဲ့ပြီး တစ်ကိုယ်တော် တေးစီးရီးတစ်ခွေအား ထွက်ရှိနိုင်ခဲ့ပါသည်။ ပြီးခဲ့သည့်ရက်ပိုင်းအတွင်းက Global Idol မှ ရွေးချယ်သည့် Idol Winners of 2017 အမည်စာရင်းများအား ထုတ်ပြန်ခဲ့ရာတွင် မြန်မာနိုင်ငံမှတေးသံရှင် ပိုးမီ၏ Top 3 Finalist တွင်ယှဉ်ပြိုင်ခဲ့သည့် “ယုံကြည်ရာ” တေးသီချင်းကိုရွေးချယ်ဖော်ပြခဲ့သဖြင့် ပိုးမီ၏ပရိသတ်များစွာက ၀မ်းမြောက်ဂုဏ်ယူခဲ့ကြသည်။ ကမ္ဘာ့အဆင့်သတ်မှတ်ချက်တစ်ခုအဖြစ် ရွေးချယ်ဖော်ပြခြင်းခံခဲ့ရသည့် တေးသီချင်းနှင့်ပတ်သက်၍ ပိုးမီ၏ခံစားချက်၊ အဆိုပါ တေးသီချင်းယှဉ်ပြိုင်ခဲ့စဉ်တွင် ေ၀ဖန်မှုများနှင့်ကြုံတွေ့ခဲ့ရချိန်၌ ထားရှိခဲ့သည့်စိတ်ဓာတ်ခွန်အား၊ ရှေ့ဆက်လျှောက်လှမ်းသွားမည့် အနုပညာခရီးလမ်းအပေါ် ရည်မှန်းထားသည်များကို မေးမြန်းဖြစ်ခဲ့ပါသည်။ မေး – ပရိသတ်တွေကလတ်တလောမှာ ပိုးမီအတွက် ဂုဏ်ယူနေရတယ်ပေါ့နော်။ Global Idol စာရင်းမှာ မြန်မာ ကိုယ်စားပြုပါ၀င်ခဲ့တယ်ဆိုတော့ အဲဒီအတွက်ခံစားချက်ကိုလည်း သိချင်ပါတယ်။ ဖြေ – အဲဒါက သူငယ်ချင်းတစ်ယောက်က အဲဒီ Link လေးတွေ့တော့ ကိုယ့်ကိုလာပြောတယ်။ ဒီအခါ global idol စာရင်းမှာ Global Idol Winners of 2017 စာရင်းမှာ တကယ် ဖော်ပြထားတာလည်း တွေ့ရတယ်။ အဲဒီအတွက် ကိုယ့်ကိုယ်ကိုယ် မယုံနိုင်သလိုလည်း ခံစားရတယ်။ ကိုယ်က winner မဟုတ်တော့လေ။ မှားများ မှားနေသလားပေါ့။ တကယ်တမ်းလည်း သူတို့က တင်ထားတယ်။ သူတို့ရဲ့ စည်းမျဉ်းစည်းကမ်းတစ်ခုနဲ့ ကိုက်ညီတဲ့အတွက် ရွေးချယ်တယ်လို့လည်း ထင်ပါတယ်။ စပြီး၀င်ကြည့်တုန်းကတော့ စူးစမ်းချင်စိတ်နဲ့ ကြည့်ခဲ့တာပါ။ တကယ်လည်းတွေ့ရတော့ အဲဒီညကို ပြန်ရောက်သွားသလိုခံစားရတယ်။ အဲဒါက နောက်ဆုံးပြုတ်သွားခဲ့တဲ့ညပေါ့။ ဒီသီချင်းလေးကို အကောင်းဆုံးတော့ဖျော်ဖြေခဲ့တယ်။ ဆရာ ကိုဥက္ကာဦးသာကလည်း အကောင်းဆုံး arrangement တွေ လုပ်ပေးခဲ့သလို အန်တီထရေစီရဲ့ ပံ့ပိုးပေးမှုတွေကြောင့်လည်း ပါပါတယ်။ အားလုံးကို ကျေးဇူးအများကြီး တင်ပါတယ်။ မေး – ယုံကြည်ရာသီချင်းနဲ့ပတ်သက်တဲ့ ခံစားချက်ဆိုရင်ရော။ ဖြေ – အမှန်ပြောရရင်တော့ ယုံကြည်ရာ သီချင်းကို ဆိုရတာ ကြောက်တယ်။ ကိုလေးဖြူ ရဲ့ပရိသတ်တွေကအများကြီးရှိတယ်။ သီချင်းကလည်း ရော့ခ်ပုံစံမဟုတ်ဘဲ ခွန်အားပေးတဲ့ သီချင်းကိုမှ ကိုယ်က လေပြေလေးနဲ့ ပြောတဲ့ပုံစံမျိုးပေါ့။ နူးနူးညံ့ညံ့ဆိုရတာဖြစ်တယ်ပေါ့။ ဒီသီချင်းကိုဆိုမယ်ဆိုတဲ့အခါ ေ၀ဖန်ခံရမှာ ကိုကြောက်ခဲ့တယ်။ တကယ်လည်း ေ၀ဖန်ခံခဲ့ရသလို အားပေးခဲ့သူတွေလည်း ရှိခဲ့ပါတယ်။ ဒီသီချင်းကိုဆိုခဲ့တဲ့အတွက် နောင်တတော့ မရပါဘူး။ မေး – ဂီတခရီးလမ်းမှာ ဖြတ်သန်းတဲ့အခါ ဘယ်လို စိတ်ခံယူမှုနဲ့ ဖြတ်သန်းဖြစ်လဲ။ ဖြေ – ကိုယ်ယုံကြည်ထားပြီးတဲ့ကိစ္စတိုင်းမှာတော့ ကိုယ့်ခံယူချက်အတိုင်း ကိုယ်သွားလေ့ရှိတယ်။ အစွန်းရောက်တဲ့ ခံယူချက်မျိုးတော့ ထားလေ့မရှိဘူး။ Myanmar Idol ကို ၀င်ပြိုင်ခဲ့တုန်းကလည်း အခက်အခဲတွေရှိပေမယ့် ပရိသတ်အားပေးမှုရခဲ့သလို အခုလို နိုင်ငံတကာက အသိအမှတ်ပြုမှုတစ်ခုရလာ တဲ့အတွက် မှန်ကန်တဲ့ခံယူချက်ဖြစ်တယ်လို့ ထင်ပါတယ်။ ဂီတခရီးလမ်းကိုလည်း မှန်ကန်တဲ့ခံယူချက်အတိုင်း ဆက်ပြီးလျှောက်လှမ်းသွားမှာပါ။ မေး – Myanmar Idol မှာ Winner မဖြစ်ခဲ့ပေမယ့် ပရိသတ် အခိုင်အမာတော့ ရခဲ့တယ်နော်။ အဲဒီအတွက် ဘယ်လိုခံစားရလဲ။ ဖြေ – အဲဒီအတွက် ပရိသတ်အားလုံးကို ကျေးဇူးတင်ရသလို ဂီတအလုပ်တွေ ရှေ့ဆက်လုပ်ဖို့အတွက်လည်း ခွန်အားတွေ အများကြီးရပါတယ်။ ရှေ့ဆက်ပြီးတော့လည်း အမြဲတမ်း ကြိုးစားသွားမှာပါ။ အားပေးတဲ့ပရိသတ်ရှိ နေသရွေ့ မဆုတ်မနစ်ဇွဲနဲ့ ပိုးမီဆက်ပြီးကြိုး စားသွားမှာပါ။ ပိုးမီရဲ့ဒုတိယခြေလှမ်းဖြစ်တဲ့ ဒုတိယအယ်လ်ဘမ်အတွက် အားပေးပါဦး လို့ပြောချင်ပါတယ်။ မေး – ဒုတိယအယ်လ်ဘမ်အတွက်က စပြီး ပြင်ဆင်နေပြီလား။ ဖြေ – ဒုတိယအယ်လ်ဘမ်အတွက်က စပြီး ပြင်ဆင်နေပါပြီ။ ဖြည်းဖြည်းချင်း အချိန်ယူပြင် ဆင်သွားမှာပါ။ ပထမခွေနဲ့မတူညီတဲ့ ဖန်တီးမှုတွေလည်း ပါ၀င်ပါမယ်။ စိတ်ကူးထဲကအိမ်လေးကစပြီး ဆောက်နေပြီပေါ့။ အကောင် အထည်ပေါ်ဖို့ပဲ လိုပါတော့တယ်။ မေး – ဒုတိယခွေမှာ ဘယ်လိုပုံစံတွေပြောင်းလဲသွားဖို့ရှိမလဲ။ ဖြေ – music မှာ ပိုးမီကြိုက်တဲ့ ပုံစံတွေရှိတယ်။ အထူးသဖြင့် ရော့ခ်ဂီတပေါ့။ ရော့ခ်သီးသန့် ကြိုက်တဲ့ပရိသတ်တွေအတွက် လုပ်ဖြစ်မယ့် သီချင်းလေးတွေပေါ့။ နောက်ထပ် ပရိသတ်တွေ နားဆင်ချင်မယ့် တခြားဂီတပုံစံတွေလည်း ပါ၀င်ပါမယ်။ ပထမခွေမှာလည်း ဘယ်လိုသီချင်းလေးတွေပရိသတ်က ပိုကြိုက်လဲ စဉ်းစားပြီး နောက်တစ်ခွေမှာ ပရိသတ်ကြိုက်တာနဲ့ ကိုယ်ဆိုချင်တာမျှပြီး ဆိုဖြစ်သွားပါမယ်။ မေး – ကိုယ်တိုင်လည်း သီချင်းတွေ ရေးဖြစ်နေတယ်ဆိုတော့ ပရိသတ်အကြိုက်ဖြစ်မယ့် သီချင်းနဲ့ ကိုယ့်ခံ စားချက်အတိုင်း ဖန်တီးချင်တဲ့သီချင်းကို ဘယ်လိုမျှပြီး ဖန်တီးဖြစ်လဲ။ ဖြေ – အဓိကတော့ကိုယ်ကြိုက်တာတွေချည်းပဲ အမြဲလုပ်လို့လည်း မရဘူးလေ။ အနုပညာ ရှင်တစ်ယောက်အတွက် အရေးပါဆုံးက ပရိသတ်ပါ။ ပရိသတ်က ကိုယ့်ကိုမြင်တဲ့ပုံစံလည်း ပါဖို့လိုသလောက် ကိုယ်ကမြင်စေချင်တဲ့ပုံစံကိုလည်း ကိုယ်ဖန်တီးတဲ့အနုပညာမှာ ထည့်ရတာပေါ့။ မျှမျှတတရှိဖို့ လိုအပ်ပါတယ်။ မေး – ထွက်ခဲ့ပြီးတဲ့ပထမခွေကိုရော အားရကျေနပ်မှု အပြည့်အ၀ရှိခဲ့လား။ ဖြေ – လုပ်တုန်းကတော့ အကောင်းဆုံးပြင်ဆင်ခဲ့ပေမယ့် တကယ်တမ်း ထွက်သွားပြီးတဲ့ အခါကျတော့ ဒီနားမှာ ဒီလိုလေး ဆိုလိုက်ရကောင်းသားဆိုတဲ့ စိတ်တော့ အမြဲဖြစ်တယ်။ ဒါလေးကို ဒီလိုလေး လုပ်လိုက်ရမှာဆိုတာ လေးပေါ့။ နောက်တစ်ပိုင်းကကျတော့ အခွေလေး ထွက်နိုင်တဲ့အပေါ် ကျေနပ်တာလည်း ရှိတယ်။ ပရိသတ်တွေကလည်း အတိုင်းအတာတစ်ခုအထိ လက်ခံပေးတဲ့အပေါ်မှာပျော်ရွှင်ရပါတယ်။ ပိုးမီက ပြိုင်ပွဲကတက်လာတဲ့ မျက်နှာသစ်တစ်ဦးပါ။ ဒီလိုအသစ်တစ်ယောက်ရဲ့ဖန်တီးမှုကို လက်ခံကြိုဆိုပေးတဲ့ အတွက် ကျေးဇူးတင်ပါတယ်။ ဒီအခြေအနေမှာတင် ကျေနပ်နေမှာမဟုတ်ဘဲ ဆက်ပြီး အများကြီးကြိုးစားသွားမှာပါ။ မေး – နောက်အခွေမှာလည်း ကိုယ်တိုင်ရေးဖြစ်မှာတွေ ပါမလား။ ဖြေ – ပါပါမယ်။ ကိုယ်တိုင်ရေးဖြစ်တာတွေက pop slow တွေများတော့ ပိုးမီဆိုချင်တဲ့ ရော့ခ်ပုံစံလေးတွေကိုတော့ တခြားတေးရေး ဆရာတွေဆီကနေ ယူသွားဖို့တော့ရှိတယ်။ သီချင်း လေးတွေကိုတော့ အကောင်းဆုံးပြင်ဆင်သွားမှာပါ။ ကိုယ်တိုင်ရေးတာတော့ အများကြီး မထည့်တော့ဘူးလို့ စဉ်းစားတယ်။ ပထမခွေမှာလည်း ကိုယ်တိုင်ရေးတာ ငါးပုဒ်လောက်ထည့် ထားတော့လေ။ မေး – သီချင်းရေးတာနဲ့ဆိုရတာဆိုရင်ရော ဘယ်ဘက်ကို ပိုအားသန်လဲ။ ဖြေ – ဆိုရတာကိုပိုကြိုက်တယ်။ သီချင်းရေးတယ်ဆိုတာကတော့ ငယ်ငယ်ကတည်းကလည်း ကဗျာတွေစာတွေ ရေးဖြစ်တော့ သီချင်းလည်းရေးဖြစ်တာ။ အဲဒီကတည်းက ပါခဲ့တဲ့ပိုးက ဂစ်တာတီးတတ်လာတော့ သီချင်းရေးဖြစ်လာတာပါ။ ရေးဖြစ်တဲ့ သီချင်းတွေက အဆွေး mood များတော့ အဆွေးသီချင်း ရေးဖြစ်တာ ပိုများပါတယ်။ မေး – လတ်တလော အနုပညာ လှုပ်ရှားမှုဆိုရင်ရော။ ဖြေ – လတ်တလောကတော့ ပွဲတွေလည်းဆိုဖြစ်ပါတယ်။ မိုးတွင်းဆိုတော့ပွဲတော့နည်း နည်းပါးတယ်ပေါ့နော်။ ဒီကြားထဲမှာတော့ ဒုတိယခွေအတွက် အသံသွင်းတာတွေ လုပ်ဖြစ်ပါမယ်။ မေး – Myanmar Idol Season 3 ပြိုင်ပွဲလည်း စပြီဆိုတော့ ပြိုင်ပွဲ၀င်တွေအတွက် အကြံပေး စကားလည်း ပြောပေးပါဦး။ ဖြေ – ပြိုင်ပွဲမှာ ဆန်ခါတင်အဆင့်ကို ပါ၀င်ခွင့်ရပြီဆိုရင် ကိုယ့်ပန်းတိုင်တစ်၀က်ကို ရောက်နေပြီပေါ့နော်။ ဒီအတွက် အားတင်းထားပါ။ ဒီအဆင့်ကိုရောက်ခဲ့ပြီဆိုရင်တော့ စိတ်ဖိစီးမှုတွေ များမယ်။ အခက်အခဲတွေရှိမယ်။ အိပ်ရေးပျက်တာတွေရှိမယ်။ စိတ်ပင်ပန်းမှုတွေရှိနိုင်သလို ေ၀ဖန်တာတွေလည်း ခံရနိုင်တယ်။ ဘာပဲဖြစ်ဖြစ်ကိုယ်လိုချင်တဲ့ ပန်းတိုင်ကို ရောက်ဖို့ကြိုးစားပါ။ ဇွဲမလျှော့ပါနဲ့လို့ ပြောချင်ပါတယ်။ ကြိုးစားမှုတိုင်းအတွက် ရလဒ်ကောင်းဆိုတာက အမြဲတမ်းရလာမှာပါ။ ပိုးမီအတွက် ရလဒ်ကောင်းရခဲ့တဲ့အတွက် အမြဲတမ်း ခွန်အားတွေရတယ်။ Season 3 မှာလည်း တော်တဲ့ပြိုင်ပွဲ၀င်တွေ အများကြီးပါမယ်ဆိုတာ ယုံကြည်ပါတယ်။,entertainment,2
အမျိုးသမီးများ အဓိကပါ၀င်သရုပ်ဆောင်ထားသည့် Ocean’s 8 ရုပ်ရှင်သည် ပြီးခဲ့သည့် သီတင်းပတ်အတွင်းက ဒေါ်လာ ၄၁ ဒသမ ၅ သန်း၀င်ငွေရရှိခဲ့ပြီး မြောက်အမေရိကဒေသ၏ ၀င်ငွေအများဆုံးရုပ်ရှင် ဖြစ်လာခဲ့သည်။ Ocean’s 8 ရုပ်ရှင်ထဲ၌ နာမည်ကျော် ဆန်ဒရာဘူးလော့က ဦးဆောင်ပါ၀င်ထားပြီး ကိတ်ဘလန်ချက်၊ အန်နာဟဲသာေ၀း၊ ဟယ်လီနာဘိုဟမ်ကာတာ၊ မင်ဒီကောလင်း၊ ရီဟားနားတို့က ပံ့ပိုးပါ၀င်ထားကြသည်။ Warner Bros မှထုတ်လုပ်ထားသော Ocean’s 8 သည် Ghostbusters ပြီးနောက် အမျိုးသားသရုပ်ဆောင်များနေရာတွင် အမျိုးသမီးများဖြင့် အစားထိုး ပြန်လည်ရိုက်ကူးထားသော ဟောလိ၀ုဒ်၏ နောက်ဆုံးစမ်းသပ်မှုတစ်ခု ဖြစ်လာခဲ့သည်။ စမ်းသပ်မှု၏ ရလဒ်မှာမူ Ocean’s 8သည် ယခုနှစ်အတွင်း ပွဲဦးထွက်၀င်ငွေအများဆုံးရုပ်ရှင် ၁၀ ကားစာရင်းတွင် ပါသွားခဲ့ခြင်း ဖြစ်သည်။ ထို့ပြင် ယခင်ထွက်ရှိခဲ့ဖူးသည့် Ocean’s 8 ရုပ်ရှင်သုံးကားထက်လည်း ၀င်ငွေပိုမိုကောင်းမွန်နေခဲ့သည်။ ယခု ရုပ်ရှင်ထဲ၌ ဒန်နီအိုးရှင်း (မူလက ဂျော့ကလူးနီ သရုပ်ဆောင်ထားခဲ့) ၏ ညီမ ဒတ်ဘီအိုးရှင်းနေရာမှ ဆန်ဒရာဘူးလော့က ပါ၀င်သရုပ်ဆောင်ထားသည်။ ဇာတ်လမ်းမှာ ဒတ်ဘီအိုးရှင်းသည် နယူးယောက်တွင် ကျင်းပမည့် ကြီးမားသည့် ပွဲအခမ်းအနားတစ်ခု၌ ဖြစ်နိုင်ခြေသိပ်မရှိသော စိန်လုယက်မှုကြီးတစ်ခုကို လုပ်ဆောင်ရန် ပင်ကိုယ်စွမ်းရည်ရှိသည့် အမျိုးသမီးများကို လိုက်လံစုစည်းခြင်း ဖြစ်သည်။ ၀င်ငွေအများဆုံးစာရင်း၏ ဒုတိယနေရာ၌ ရှိနေသည်မှာ Solo ; A Star Wars Story ဖြစ်သည်။ ၀င်ငွေမှာမူရှေ့တစ်ပတ်ကထက် ထက်၀က်ကျဆင်းသွားကာ ဒေါ်လာ ၁၅ ဒသမ ၂ သန်း ရရှိထားသည်။ 20th Century Fox မှ ထုတ်လုပ်သော Deadpool 2 ရုပ်ရှင်မှာမူ ဒေါ်လာ ၁၃ ဒသ မ ၇ သန်းရရှိထားပြီး ၀င်ငွေအများဆုံးစာရင်း၏ တတိယနေရာတွင်ရှိနေသည်။ ကမ္ဘာတစ်၀န်း၌ ပြသရာတွင်မူ ၀င်ငွေ ဒေါ်လာ သန်း ၆၅၀ ကျော်သွားခဲ့ပြီ ဖြစ်သည်။ စတုတၳနေရာတွင် ရှိနေသည်မှာမူ ရုပ်ရှင်ကားသစ် Herediary ဖြစ်ပြီး ၀င်ငွေဒေါ်လာ ၁၃ သန်းရရှိထားသည်။ ယင်းသည် A 24 မှ ထုတ်လုပ်သော ရုပ်ရှင်ကားများ အနက်၀င်ငွေအကောင်းဆုံးဟု ဆိုနိုင်သည်။ တိုနီကိုလတ်တီနှင့် ဂါဘရီရယ်ဘာနီတို့ ပါ၀င်သရုပ်ဆောင်ထားသော ထိုရုပ်ရှင်၏ ဇာတ်လမ်းမှာ အမျိုးသမီးအိမ်ထောင်ဦးစီး ကွယ်လွန်သွားပြီးနောက် ခြောက်လှန့်ခံရသည့် မိသားစုတစ်စုအကြောင်း ဖြစ်သည်။ ၀င်ငွေအများဆုံးစာရင်း၏ ပဉ္စမနေရာတွင် ရပ်တည်နေသည်မှာ Avengers; Infinity War ဖြစ်ပြီး ၀င်ငွေ ဒေါ်လာ ၆ ဒသမ ၈ သန်း ရရှိထားသည်။ ယင်းရုပ်ရှင်သည် ကမ္ဘာတစ်၀န်းတွင် ပြသရာ၌ စုစုပေါင်း ၀င်ငွေ ဒေါ်လာ ၁ ဒသမ ၉၉၈ ဘီလျံ ရရှိနေပြီ ဖြစ်သည်။,entertainment,2
‘တက္ကသိုလ်ရဲ့အငွေ့အသက်တွေကို ခံစားရမှာဖြစ်သလို အချစ်ဇာတ်လမ်းကောင်းတစ်ပုဒ် အနေနဲ့လည်း တွေ့မြင်ရမှာပါ’ ■မေး – ကြွေ ဇာတ်ကားကို ဘယ်လိုရိုက်ကူးဖြစ်ခဲ့တာလဲ။ ■ ဖြေ – ဒီဇာတ်ကားက ကျွန်တော်နဲ့ ကိုဘိုဆန်းနဲ့ ဒုတိယမြောက်ရိုက်ဖြစ်တဲ့ ဇာတ်ကားပါ။ ဆရာမင်းလူရဲ့ ပြောတိုင်းယုံတဲ့ ပုတ်သင်ညိုဆိုတဲ့ ဇာတ်ကားပါ။ ဒီ၀တၳုလေးကိုဖတ်ပြီးတဲ့အချိန်မှာ အရမ်းကြိုက်တယ်။ အရမ်းလည်း ရိုက်ချင်တယ်။ ဒါကြောင့်ကိုဘိုဆန်းကိုပြပြီး တိုင်ပင်ပြီးတော့ ရိုက်ဖြစ်သွားတာပါ။ ■ မေး – ခေါင်းဆောင်မင်းသားအနေနဲ့ ပါရတာဆိုတော့ ဘယ်လိုစိတ်ခံစားမှုရှိခဲ့လဲ။ ■ ဖြေ – စိုးရိမ်တာတွေရော၊ စိတ်လှုပ်ရှားတာတွေရော အများကြီးပါပဲ။ ပရိသတ်တွေကျေနပ်ပါ့မလား၊ ဆရာ့၀တၳုထဲက ဇာတ်ကောင်အတိုင်း လုပ်နိုင်ပါ့မလားဆိုတာတွေ အများကြီးစိုးရိမ်ခဲ့တယ်။ ဒါပေမဲ့ ကျွန်တော်တတ်နိုင်သလောက်တော့ ကြိုးစားခဲ့ပါတယ်။ ■ မေး – ငါ့ကိုနမ်းတဲ့မုန်တိုင်းဇာတ်ကားကလည်း ပရိသတ်တွေကြိုက်တယ်ဆိုတော့ အခုဒီဇာတ်ကားအတွက်ရော ဘယ်လောက်မျှော်လင့်ထားလဲ။ ■ ဖြေ – ပထမကားတုန်းက ပရိသတ်တွေလက်ခံတယ်ဆိုပေမယ့် အခုဒီဇာတ်ကားလည်း အဲဒီလိုပရိသတ်တွေအများကြီး လက်ခံမယ်လို့ တော့မျှော်လင့်မထားဘူး။ ဒါပေမဲ့ ပါ၀င်တဲ့ ကျွန်တော်တို့အားလုံးက အစွမ်းကုန်ကြိုးစားထားတဲ့အတွက် သင့်တင့်လျောက်ပတ်တဲ့ အောင်မြင်မှုရမယ်။ လာကြည့်တဲ့ပရိသတ်တွေက မဆိုးပါဘူးဆိုတဲ့ မှတ်ချက်မျိုးလေးရမယ်ဆိုရင် ကျေနပ်မိမှာပါ။ ■ မေး – ဒီဇာတ်ကားရိုက်ကူးတုန်းကဘယ်လို အခက်အခဲတွေရှိခဲ့လဲ။ ■ ဖြေ – အခက်အခဲတွေတော့ရှိပါတယ်။ ကျွန်တော်က အဆိုတော်တစ်ယောက်ဖြစ်တဲ့အတွက် သရုပ်ဆောင်ပိုင်းမှာတော့ အရမ်းကျွမ်းကျင်နေတဲ့သူ မဟုတ်ဘူးလေ။ စရိုက်ကတည်းက ကိုယ်လုပ်ရမယ့်ဇာတ်ရုပ်ကို စိတ်ထဲမှာ သေချာသွင်းထားပြီး ကြိုးစားရပါတယ်။ မူရင်းဇာတ်ရုပ်နဲ့လွဲချော်မှု မရှိအောင်ကြိုးစားရပါတယ်။ ■ မေး – ငါ့ကိုနမ်းတဲ့မုန်တိုင်းနဲ့ ဒီဇာတ်ကားနဲ့ ကွာခြားချက်ဆိုရင်ရော။ ■ ဖြေ – အများကြီးကွာခြားပါတယ်။ ငါ့ကိုနမ်းတဲ့မုန်တိုင်းဇာတ်ကားက ဒရာမာဆိုတော့ ပူဆွေးတာတွေ၊ ကြေကွဲတာတွေပါတယ်။ ဒီဇာတ်ကားကတော့ အချစ်ကားလေး။ တက္ကသိုလ်နောက်ခံ ဇာတ်လမ်းလေးဖြစ်တဲ့အတွက် ကြည်နူးရတာတွေကို ခံစားရမှာဖြစ်သလို ပေါ့ပေါ့ပါးပါး ဇာတ်ကားမျိုးပါ။ ■ မေး – ဒီဇာတ်ကားထဲမှာ အမှတ်တရဖြစ်နေတဲ့ ဇာတ်၀င်ခန်းတစ်ခုဆိုရင်ရော။ ■ ဖြေ – ဒီဇာတ်ကားထဲမှာ အမှတ်တရ ဖြစ်တာဆိုရင် ကျွန်တော်က ကိုယ်ချစ်တဲ့ကောင်မလေးရဲ့ ဖိနပ်လေးကို သုတ်ပေးတဲ့ ဇာတ်၀င်ခန်း ပေါ့။ အဲဒီဇာတ်၀င်ခန်းမှာ ပြောရတဲ့ ဒိုင်ယာလော့ခ်တွေလည်း ကြိုက်တယ်။ ကိုယ့်ကိုယ်ကိုယ်လည်း သဘောကျတယ်။ ■ မေး – နောက်ထပ်ရော ဇာတ်ကားတွေ ရိုက်ဖြစ်ဦးမလား။ ■ ဖြေ – အခွင့်အရေးအပေါ် မူတည်ပါတယ်။ ကျွန်တော်နဲ့ လိုက်ဖက်တဲ့ ဇာတ်လမ်းမျိုး၊ ပရိသတ်က ရိုက်စေချင်တဲ့ ဇာတ်လမ်းမျိုးလေးဆိုရင် ရိုက်ဖြစ်မှာပါ။ ■ မေး – ကြွေ ဇာတ်ကားက ရုံတင်တော့မှာဆိုတော့ စိုးရိမ်စိတ်ရှိလား။ ■ ဖြေ – စိုးရိမ်စိတ်တော့ရှိပါတယ်။ ငါ့ကိုနမ်းတဲ့မုန်တိုင်း ဇာတ်ကားတုန်းက ရဲရင့်အောင်နဲ့ နှစ်ယောက်တွဲပြီး သရုပ်ဆောင်တာဆိုတော့ ကောင်းရင်လည်းနှစ်ယောက်တွဲပြီး ချန်ပီယံဖြစ်မယ်။ မကောင်းရင်လည်း နှစ်ယောက်အတူပေါ့။ ဆိုးတူကောင်းဖက်ရှိတယ်ပေါ့။ အခု ဒီဇာတ်ကားမှာက ကိုယ်တစ်ယောက်တည်း အဓိကလုပ်ထားရတာလည်း ဖြစ်တယ်။ ဒီဇာတ်ကားသာပရိသတ်နဲ့ အစပ်အဟပ်မတည့်မှာလည်း ကြောက်တယ်။ ပရိသတ်တွေကိုလည်း ၀န်းရံစေချင်ပါတယ်။ ■ မေး – ဆရာမင်းလူရဲ့၀တၳုကိုပြန်ပြီးရိုက်ထားတာဆိုတော့ ၀တၳုအတိုင်းပဲ ပြန်ပြီးရိုက်ထားတာလား။ ■ ဖြေ – ၀တၳုက ထွက်ထားတာနည်းနည်းကြာသွားပြီဆိုတော့ တချို့ခေတ်ကာလနဲ့မလိုက်ဖက်တဲ့ ဒိုင်ယာလော့ခ်လေးတွေနည်းနည်း ပြင်တာကလွဲရင် ၀တၳုထဲကအတိုင်းပဲ ပုံဖော်ထားတာပါ။ တချို့ ရိုက်ခွင့်မရခဲ့တဲ့နေရာတွေတော့ ရှိတာပေါ့။ ဥပမာ-ဂျက်ဆင်ပေါ်က ညောင်ရွက်ခူးတဲ့ ဇာတ်၀င်ခန်းဆိုရင် ဂျက်ဆင်ပေါ်မှာ ရိုက်ခွင့်မရဘူး။ ဂျက်ဆင်က ဟောင်းလည်းဟောင်းနေတော့ အန္တရာယ်ရှိမှာစိုးလို့ပေါ့။ ■ မေး – သီချင်းခွေသစ်ရော ထွက်ဖြစ်ဖို့ရှိမလား။ ■ ဖြေ – ရှိပါတယ်။ ဒီနှစ်ထဲမှာပဲထွက်နိုင်အောင် ကြိုးစားနေပါတယ်။ ■ မေး – One Man Show လုပ်မယ်ဆိုပြီး မလုပ်ဖြစ်သေးဘူးနော်။ ■ ဖြေ – ကျွန်တော့် One Man Show က သီချင်း အပုဒ် ၃၀ ဖျော်ဖြေမယ်ဆိုရင် အဲဒီအပုဒ် ၃၀ လုံးကို အောင်မြင်တဲ့ သီချင်းတွေချည်းပဲ ဖြစ်စေချင်တယ်။ ဒါကြောင့် သီချင်းတွေလည်းစောင့်နေရင်းနဲ့ မလုပ်ဖြစ်သေးတာပါ။ Indoor မှာပဲ ကျွန်တော့်ရဲ့ hard core fan တွေနဲ့ သီချင်းတွေဆိုပြ၊ သူတို့ကလည်း သီချင်းတွေလိုက်ဆိုနဲ့ အဲဒီလို ပွဲမျိုးလုပ်ချင်ပါတယ်။,entertainment,2
ရွှေတံဆိပ်ဆုရခဲ့သည့် ချာဟိုဆင်း (၀ဲ) နှင့် ဂျန်၀ူးဂျင် (Photo – Xinhua) ကိုရီးယားအသင်းအား ပရိသတ်များ အားပေးနေစဉ် (Photo – AFP) ဇူလိုင် ၂၁ ရက်က တောင်ကိုရီးယားနိုင်ငံ ဒေဂျောင်မြို့၌ ကျင်းပသည့် ကိုရီးယားအိုးပင်း စားပွဲတင်တင်းနစ်ပြိုင်ပွဲ အမျိုးသား၊ အမျိုးသမီးနှစ်ယောက်တွဲ (Mixed doubles) ပွဲစဉ်တွင် တောင်ကိုရီးယားနှင့် မြောက်ကိုရီးယား ပေါင်းစည်းထားသည့်အသင်း အနိုင်ရဗိုလ်စွဲ ခဲ့ကြောင်း သိရသည်။ ယင်းပြိုင်ပွဲကို ဇူလိုင် ၁၉ ရက်မှ ၂၂ ရက်အထိ ကျင်းပခဲ့ပြီး တောင်ကိုရီးယားနှင့် မြောက်ကိုရီးယားအသင်းသည် အမျိုးသား နှစ်ယောက်တွဲ၊ အမျိုးသမီးနှစ်ယောက်တွဲနှင့် အမျိုးသား၊ အမျိုးသမီးနှစ်ယောက်တွဲ ပွဲစဉ်များ၌ ပူးပေါင်းယှဉ်ပြိုင်ခဲ့ခြင်း ဖြစ်သည်။ အမျိုးသားနှစ်ယောက်တွဲပွဲစဉ်တွင် ဆီမီးဖိုင်နယ် နှင့် အမျိုးသမီးနှစ်ယောက်တွဲပွဲစဉ်တွင် ပထမအဆင့်မှ ထွက်ခဲ့ရသော်လည်း အမျိုးသား၊ အမျိုးသမီးနှစ်ယောက်တွဲ ပွဲစဉ်တွင်မူ ဗိုလ်လုပွဲအထိ တက်ရောက်နိုင်ခဲ့ပြီး တရုတ်အတွဲနှင့် ယှဉ်ပြိုင်ခဲ့ရသည်။ ပထမပွဲငယ်တွင် တရုတ်အတွဲက ၁၁-၅ မှတ်ဖြင့် အနိုင်ရသော်လည်း တောင် /မြောက်ပူးပေါင်းအသင်းက ၁၁-၃၊ ၁၁-၄၊ ၁၁-၈ မှတ်ဖြင့် သုံးပွဲဆက်ပြန်လည် အနိုင်ရသဖြင့် စုစုပေါင်း (၃-၁) ပွဲဖြင့် အနိုင်ရပြီး ရွှေတံဆိပ်ဆု ဆွတ်ခူးရရှိခဲ့သည်။ တောင်ကိုရီးယားနှင့် မြောက်ကိုရီးယားပေါင်းစည်းထားသည့် အသင်းသည် ၁၉၉၁ ခုနှစ် ကမ္ဘာ့ချန်ပီယံရှစ် စားပွဲတင်တင်းနစ်ပြိုင်ပွဲတွင် ရွှေတံဆိပ်ရရှိပြီးနောက်ပိုင်း ၂၇ နှစ်အကြာတွင် ပထမဆုံးအကြိမ် ရွှေတံဆိပ်ပြန်လည်ဆွတ်ခူး ရယူနိုင်ခြင်းဖြစ်ကြောင်း သိရသည်။ ပရိသတ်များသည် တောင်/မြောက်ပေါင်းစည်းအသင်း အား “We are one!” ဟု သံပြိုင်အားပေးခဲ့ကြပြီး ရွှေတံဆိပ်ဆုရရှိခဲ့သူ တောင်ကိုရီးယား အမျိုးသားကစားသမား ဂျန်၀ူးဂျင်က “ကျွန်တော် ဒီပွဲကို အရမ်းနိုင်ချင်ပါတယ်။ ပရိသတ်တွေရဲ့ အားပေးမှုက ကျွန်တော့်ကို အံ့အားသင့်စေပါတယ်။ ဆုပေးနေချိန်မှာ ဟိုဆင်း (မြောက်ကိုရီးယား အမျိုးသမီးကစားသမား) ငိုနေတာ ကျွန်တော်တွေ့တယ်။ မကြာခင် နှုတ်ဆက်ရတော့မှာဖြစ်လို့ ရင်ထဲမကောင်းပါဘူး” ဟု ပွဲအပြီးတွင် ပြောကြားသည်။ တောင်ကိုရီးယားနှင့် မြောက်ကိုရီးယား အားကစားအဖွဲ့များသည် ဖယွန်းချန်းဆောင်းရာသီ အိုလံပစ်ပြိုင်ပွဲမှစ၍ ပူးပေါင်းယှဉ်ပြိုင်မှုများ ပြန်လည်ပြုလုပ်လျက်ရှိပြီး အာရှအား ကစားပြိုင်ပွဲတွင်လည်း ကနူးလှေ၊ အပြည်ပြည်ဆိုင်ရာလှေနှင့် အမျိုးသမီးဘတ်စကက်ဘောပြိုင်ပွဲ၌ ပူးပေါင်းယှဉ်ပြိုင်မည် ဖြစ်သည်။,entertainment,2
ဟောလိ၀ုဒ်သရုပ်ဆောင် ဂျော့ကလူနီက ပြီးခဲ့သည့် ၁၂ လအတွင်း ၀င်ငွေ ဒေါ်လာ ၂၃၉ သန်းရရှိခဲ့ပြီး Forbes မဂ္ဂဇင်း၏ ကမ္ဘာတစ်၀န်း၀င်ငွေ အများဆုံးရသရုပ်ဆောင်စာရင်းတွင် ဦးဆောင်ခဲ့သည်။ ယင်းသည် ဂျော့ကလူနီ၏ အနုပညာသက်တမ်း ၃၅ နှစ်အတွင်း ၀င်ငွေအများဆုံးရရှိမှုဖြစ်သည်ဟု Forbes က ဖော်ပြခဲ့သည်။ စီးပွားရေး လုပ်ငန်းရှင်များဖြစ်သည့် ရန်ဒီဂါဘာနှင့် မိုက်မဲလ်မန်တို့ ပူးတွဲတည်ထောင်ထားသည့် Casamigos ယမကာကုမ္ပဏီ၏ ရောင်းအားကြောင့် ကလူနီ၏ ၀င်ငွေမြင့်တက်လာခဲ့ခြင်းဖြစ်သည်ဟု Forbes Celebrity 100 စာရင်းအရ သိရသည်။ ၂၀၁၇ ခုနှစ် ဇွန်မှ ၂၀၁၈ ခုနှစ် ဇွန်အထိ အခွန်မကောက်မီ ၀င်ငွေကို မန်နေဂျာများအတွက် ၀န်ဆောင်ခများမနုတ်မီ ၀င်ငွေ၊ Nielsen၊ Pollstar၊ IMDB တို့မှရရှိသည့် အချက်အလက်များနှင့် အနုပညာအသိုင်းအ၀ိုင်းမှ ကျွမ်းကျင်ပညာရှင်များနှင့် အနုပညာရှင်များအား တွေ့ဆုံမေးမြန်းထားမှုကို အခြေခံပြီး Forbes က အဆိုပါ စာရင်းကို ပြုစုခဲ့ခြင်းဖြစ်သည်။ ကာဒစ်ရှန်ညီအစ်မများထဲတွင် အငယ်ဆုံးဖြစ်သည့် ခိုင်လီဂျန်နာသည် ဒေါ်လာ ၁၆၆ ဒသမ ၅ သန်းဖြင့် အဆိုပါစာရင်း၏ ဒုတိယနေရာတွင် ရပ်တည်ခဲ့သည်။ အသက် ၂၀ အရွယ်ရှိ ခိုင်လီသည် Kylie Cosmetics ကုမ္ပဏီကို တည်ထောင်ခဲ့ပြီး အချိန်တိုအတွင်း အမေရိကန်၏ အသက်အငယ်ဆုံး ကိုယ့်ထူးကိုယ်ချွန် ဘီလျံနာတစ်ဦး ဖြစ်လာတော့မည်ဟုလည်း Forbes က ထုတ်ပြန်ခဲ့သည်။ ခိုင်လီ၏၀င်ငွေသည် အစ်မဖြစ်သည့် ကင်ကာဒစ်ရှန်၏ ၀င်ငွေထက် သုံးဆကျော် မြင့်တက်လာသည်ဟု Forbes က ဆိုသည်။ သရုပ်ဆောင် ဒွိန်းဂျွန်ဆင်သည် ဒေါ်လာ ၁၂၄ သန်းဖြင့် Forbes မဂ္ဂဇင်း၏ ကမ္ဘာတစ်၀န်း ၀င်ငွေအများဆုံးရ သရုပ်ဆောင်စာရင်းတွင် တတိယနေရာ၌ ဖော်ပြခံခဲ့ရသည်။ အိုင်ယာလန်အမျိုးသား အဆိုတော်အဖွဲ့ U2 က ဒေါ်လာ ၁၂၄ သန်းဖြင့် အဆိုပါစာရင်း၏ စတုတၳနေရာနှင့် Coldplay အဖွဲ့က ဒေါ်လာ ၁၁၅ ဒသမ ၅ သန်းဖြင့် ပဉ္စမနေရာတွင် အသီးသီး ဖော်ပြခံခဲ့ရသည်။,entertainment,2
Myanmar Idol သီချင်းဆို ပြိုင်ပွဲမှ ယခုတစ်ပတ်တွင် ပြိုင်ပွဲ၀င်နှစ်ဦး ထွက်ခွာသွားခဲ့ရပြီး ဆန်ခါတင် ၁၁ ဦး ရွေးချယ်ခဲ့သည့်အနက် ပြိုင်ပွဲမှ နှုတ်ဆက်ထွက်ခွာသွားခဲ့သူများထဲမှ Pantene Wild Card Winner အဖြစ်တစ်ဦး ပြန်လည်ရွေးချယ်ကာ ပြိုင်ပွဲတွင် ပြန်လည်ထည့်သွင်း ယှဉ်ပြိုင်စေမည်ဖြစ်ကြောင်း သိရသည်။ Pantene Wild Card Winner အဖြစ်ရွေးချယ်ရန်အတွက် ဇူလိုင် ၂၀ ရက်ညပြိုင်ပွဲ ရလဒ်ကြေညာမှုများအပြီးမှ စတင်၍ ဇူလိုင် ၂၁ ရက် ညနေ ၆ နာရီအထိ ပရိသတ်များအား မဲပေး ရွေးချယ်စေခဲ့ခြင်း ဖြစ်သည်။ မဲအများဆုံးရရှိသည့် ပြိုင်ပွဲ၀င်တစ်ဦးကို ဇူလိုင် ၂၆ ရက်တွင် ပြုလုပ်မည့် Myanmar Idol ပြိုင်ပွဲတွင် ထည့်သွင်းယှဉ်ပြိုင်စေမည် ဖြစ်သည်။ ပြီးဆုံးခဲ့သည့်ပြိုင်ပွဲတွင် ပြိုင်ပွဲ၀င် ခြောက်ဦးအား ရော့ခ်တေးသီချင်းများဖြင့် ယှဉ်ပြိုင်စေခဲ့ပြီးနောက် ရရှိလာသည့် မဲရလဒ်အား ဇူလိုင် ၂၀ ရက်က ကြေညာခဲ့ရာတွင် ပြိုင်ပွဲ၀င်နီလန်း၊ နေခန့်မင်းသစ်နှင့်ဇော်ကြီးတို့က Bottom 3 တွင်ထိုင်ခဲ့ရပြီး မဲအနည်းဆုံးပြိုင်ပွဲ၀င်နှစ်ဦးဖြစ်သည့် ပြိုင်ပွဲ၀င် ဇော်ကြီးနှင့်နီလန်းတို့မှာ ပြိုင်ပွဲမှနုတ်ထွက်ခဲ့ရကာ ပြိုင်ပွဲ၀င် နေခန့်မင်းသစ်မှာ မဲရလဒ်များအရ save ဖြစ်သွားခဲ့သည်။ ပြိုင်ပွဲမှနုတ်ထွက်ခဲ့ရသည့် ပြိုင်ပွဲ၀င်နီလန်းက “နီလန်းအခုလို အဆင့်ထိပါ၀င်ခွင့်ရခဲ့တယ်ဆိုတာကလည်း ပရိသတ်တွေရဲ့ အားပေးမှုကြောင့်ပါပဲ။ ဒီနေ့မှာပြိုင်ပွဲမှ နုတ်ထွက်ခဲ့ရတော့လည်း နီလန်းကျေနပ်ပါတယ်။ ကိုယ့်သူငယ်ချင်း ပြိုင်ပွဲ၀င် တွေအားလုံးကလည်း တော်ကြတယ်လေ။ ဘာပဲဖြစ်ဖြစ် ဒီပြိုင်ပွဲ တစ်လျှောက်လုံးမှာ နီလန်းအတွက် ဆုံးရှုံးမှုတွေအများကြီး ကြုံတွေ့ခဲ့ရပေမဲ့ ပရိသတ်တွေရဲ့ အားပေးမှုတွေ၊ အကဲဖြတ်ဒိုင်တွေရဲ့ အကြံပေးစကားတွေ အများကြီးရခဲ့တာကြောင့် ကျေနပ်ပါတယ်။ တကယ်လို့သာ Pantene Wild Card Winner ဖြစ်ခဲ့မယ်ဆိုရင်တော့ နီလန်းအခု ထက်ပိုပြီးအဆပေါင်းများစွာ ကြိုးစားမှာပါ” ဟု ဆိုသည်။ Myanmar Idol ပြိုင်ပွဲတွင် ဆန်ခါ တင်ပြိုင်ပွဲ၀င် ၁၁ ဦးရွေးချယ်ကာ အပတ်စဉ် မတူကွဲပြားသည့် Challenge များဖြင့် ယှဉ်ပြိုင်စေခဲ့ခြင်း ဖြစ်သည်။,entertainment,2
အမေရိကန်စူပါဟီးရိုးဇာတ်ကား Wonder Woman 1984 ၏ နမူနာဇာတ်၀င်ခန်းကို ဇူလိုင် ၂၁ ရက်တွင် San Diego Comic – Con ၌ မိတ်ဆက်ပြသခဲ့သည်။ Wonder Woman က စူပါမားကတ်တစ်ခုကို ၀င်ရောက်ပြီး မိန်းကလေးတစ်ဦးအား ကယ်တင်ခဲ့ ပုံနှင့်သေနတ်သမားနှစ်ဦးကို လက်ရဖမ်းဆီးခဲ့ပုံကို ပြသခဲ့သည်။ ၂၀၁၇ ခုနှစ်က ထွက်ရှိခဲ့သည့် Wonder Woman ဇာတ်ကား၏ နောက်ဆက်တွဲဖြစ်သော ယင်းဇာတ်ကားကို လွန်ခဲ့သည့် သီတင်းပတ်သုံးပတ်က စတင်ရိုက်ကူးခဲ့သည်။ ဒါရိုက်တာပက်တီဂျန်ကင် ရိုက်ကူးသည့် ယင်းဇာတ်ကားတွင် ဂဲလ်ဂါဒေါ့နှင့် ခရစ်ပိုင်းတို့က အဓိကဇာတ်ကောင်များအဖြစ် ပြန်လည်ပါ၀င်မည်ဖြစ်ပြီး ၂၀၁၉ ခုနှစ် နို၀င်ဘာ ၁ ရက်တွင် ဖြန့်ချိရန်စီစဉ် ထားသည်။ Wonder Woman 1984 ကို ၂၀၁၇ ခုနှစ်က ဖြန့်ချိခဲ့သည့် Wonder Woman ၏ နောက်ဆက်တွဲဇာတ်ကားအဖြစ် မယူဆဘဲ ဇာတ်ကားအသစ်တစ်ခုဟုသာ မိမိက ယူဆကြောင်း ဂဲလ်ဂါဒေါ့က Comic –Con ၌ ပြောကြားခဲ့သည်။ Wonder Woman ဇာတ်ကားသည် ပထမကမ္ဘာစစ်ကို နောက်ခံထားရိုက်ကူးခဲ့သော်လည်း ယခုဇာတ်ကားတွင်မူ ၁၉၈၀ ပြည့်လွန်ကာလများကို ဇာတ်အိမ်ပြုရိုက်ကူးထားကြောင်း ဒါရိုက်တာပက်တီ ဂျန်ကင်က ပြောကြားခဲ့သည်။ ယင်းဇာတ်ကားတွင် စာနာမှုကို မြင်တွေ့ရမည်ဟု ပက်တီဂျန်ကင်က ဆိုသည်။ ၂၀၀၇ ခုနှစ်က ဖြန့်ချိခဲ့သည့် Wonder Woman ဇာတ်ကားသည် ကမ္ဘာတစ်၀န်းလက်မှတ်ရောင်းချမှု ၀င်ငွေ ဒေါ်လာ ၈၂၁ သန်းကျော် ရရှိခဲ့သည်။ ယင်းဇာတ်ကားသည် အမေရိကန်ရုပ်ရှင်အဖွဲ့အစည်း AFI က ရွေးချယ်သည့် ၂၀၁၇ ခုနှစ် အကောင်းဆုံးဇာတ်ကား ၁၀ ကား စာရင်းတွင်လည်း ပါ၀င်ခဲ့သည်။,entertainment,2
နေပြည်တော်တွင်တည်ဆောက်မည့် Film Zone ဆောက်လုပ်မည့်နေရာများ၊ လတ်တလော သွားရောက်ရိုက်ကူးမည့် နေရာများအား ဒါရိုက်တာများနှင့်ထုတ်လုပ်သူများ သွားရောက်လေ့လာခဲ့ကြောင်း သိရသည်။ အဆိုပါခရီးစဉ်အတွက် မြန်မာနိုင်ငံ ရုပ်ရှင်အစည်းအရုံးမှ ဦးဆောင်ခေါ်ယူသွားခြင်းဖြစ်ကာ Film Zone တည်ဆောက်မည့် နေရာများ၊ နေပြည်တော်တွင်လတ်တလော သွားရောက်ရိုက်ကူးလိုပါကလည်း ရိုက်ကူး နိုင်မည့်နေရာများ၊ တည်းခိုနိုင်မည့် အခြေအနေများကို သွားရောက်လေ့လာခဲ့ကြခြင်း ဖြစ်သည်။ မြန်မာရုပ်ရှင်ဇာတ်ကားများရိုက်ကူးမှုများ ပြားလာသည်နှင့်အမျှ နယ်ထွက်ရိုက် ကူးရေးများပြုလုပ်မှုလည်း ပိုမိုများပြားလာကာ ယင်းသို့နယ်ထွက်ရိုက်ကူးရေးများအတွက် အသုံးပြုနိုင်မည့်နေရာအဖြစ် နေပြည်တော်ရှိ အဆောက်အအုံများ၊ အပန်းဖြေနေရာများတွင် ရိုက်ကူးနိုင်မည်ဖြစ်ကြောင်း သိရသည်။ လက်ရှိတွင် မြန်မာရုပ်ရှင်ဇာတ်ကားများအား နယ်ထွက်ရိုက်ကူးရေးများ ပြုလုပ်ရာ၌ ပုဂံ၊ ပုပ္ပား၊ တောင်ကြီး၊ အင်းလေး၊ ကလော၊ ပြင်ဦးလွင်စသည့်နေရာများတွင်သာ သွားရောက်ရိုက်ကူးလေ့ရှိသော်လည်း နေရာသစ်တစ်ခုအဖြစ် နေပြည်တော်ရှိ တည်ဆောက်ထားသော်လည်း နေထိုင်သူမရှိသည့် အဆောက်အအုံများအား ငှားရမ်း ခြင်းဖြင့်လည်းကောင်း၊ အပန်းဖြေနေရာများ၊ တပ်ကုန်းရှိ မြန်မာ့ရုပ်မြင်သံကြား စတူဒီယိုများနှင့်၀န်းအတွင်းရှိ နေရာများ၌လည်းကောင်း ရိုက်ကူးနိုင်မည်ဖြစ်ကြောင်း သိရသည်။ “ကျွန်တော်တို့ ရုပ်ရှင်သမားအများစုက နယ်ထွက်ရိုက်ကူးမယ်ဆိုရင် ပြင်ဦးလွင်က အသွားများပါတယ်။ ပြင်ဦးလွင်ဟာ ဒုတိယအိမ်လို့တောင်ဖြစ်နေကြပါပြီ။ ပြင်ဦးလွင်မှာက လူမနေတဲ့အိမ်တွေကို ငှားရမ်းရိုက်ကူးနိုင်သလို အားလုံးက ခင်မင်နေကြပြီဖြစ်တဲ့အတွက် အများကြီး ညှိနှိုင်းစရာမလိုဘူး။ ကျွန်တော်တို့ ရုပ်ရှင်ရိုက်နေလို့လည်း နှောင့်ယှက်မယ့်သူ မရှိပါဘူး။ ဒီအတွက်အဆင်ပြေပြေနဲ့ သွားရောက်ရိုက်ကူးနေကြတာပါ။ နေပြည်တော်ကိုတော့ ရိုက်စရာနေရာတွေ ရှိမှန်းသိပေမယ့် ကင်မရာနဲ့သွားရိုက်တာနဲ့ကို အကြိမ်ကြိမ် လာမေးတာတွေကြုံရတာမျိုးရှိတော့ ရုပ်ရှင်သမားအများစုက မသွားဖြစ်ကြတာပါ။ အခုကတော့ နေပြည်တော်ကို သွားရောက်ရိုက်ကူးတဲ့အခါ ပြန်ကြားရေး ၀န်ကြီးဌာနအနေနဲ့ရော နေပြည်တော်ကောင်စီအနေနဲ့ပါ ကူညီပေးမယ်လို့ ကတိပြုထားတာကြောင့် ပိုမိုလွယ်ကူအဆင်ပြေမယ်လို့ ထင်ပါတယ်။ ရိုက်စရာနေရာတွေလည်း တကယ်အများကြီးရှိတာကြောင့် ရိုက်ကွင်းနေရာအသစ်တွေ ဖြစ်လာမှာပါ။ တည်းခိုစရာအတွက်လည်း စက်အဖွဲ့သားတွေက အစသက်သက်သာသာနဲ့ တည်းခိုနိုင်ဖို့ရှာဖွေ ညှိနှိုင်းထားပါတယ်” ဟု မြန်မာနိုင်ငံ ရုပ်ရှင်အစည်းအရုံးဥက္ကဋ္ဌ ဦးဇင်၀ိုင်းက ဆိုသည်။ နေပြည်တော်တွင် တည်ဆောက်ထားသည့် တိရစၦာန်ရုံ၊ ဆာဖာရီေဝါလ်၊ ဆင်ဖြူတော်စခန်း၊ ဗုဒ္ဓဂါယာပုံစံတူ တည်ဆောက်ထားသည့် နေရာများ၊ ပြည်နယ်နှင့်တိုင်း အသီးသီးရှိထင်ရှားသော အမှတ်အသား များအားပြန်လည်ပြသထားသည့် နေရာများ စသည့်ထင်ရှားသည့် နေရာများတွင် လှည့်လည်ရိုက်ကူးနိုင်မည်ဖြစ်ကာ အိမ်များ၊ ရပ်ကွက်များအတွက်လည်း ရိုက်ကူးနိုင်မည့် နေရာများရှိကြောင်း သိရသည်။ ထို့ပြင် တပ်ကုန်းရှိ မြန်မာ့ရုပ်မြင်သံကြား၀င်းအတွင်းတွင် ဖျော်ဖြေပွဲများပုံစံ ရိုက်ကူးနိုင်မည့် စင်မြင့်များ၊ ဆက်တင်များ တည်ဆောက်ရိုက်ကူးနိုင်မည့် စတူဒီယိုများ၊ ၀င်းအတွင်းရှိနေရာများ၊ လူနေအိမ်အဖြစ် အသုံးပြုနိုင်မည့် ၀န်ထမ်းအိမ်ရာများ၊ ရုံးခန်း၊ ဆေးရုံပုံစံအဖြစ် ရိုက်ကူးနိုင်မည့်နေရာများလည်းရှိသည်။,entertainment,2
ဂီတပဒေသာကို မှီငြမ်းရိုက်ကူးမည့် ဂီတဇာတ်မြူးဇာတ်ကား Cats တွင် ပေါ့ပ်အဆိုတော် တေလာဆွစ်က အဓိကဇာတ်ကောင်တစ်ဦးအဖြစ် ပါ၀င်မည်ဟု Variety နှင့် Hollywood Reporter တို့က ဇူလိုင် ၂၀ ရက်တွင် ထုတ်ပြန်ခဲ့သည်။ အသက် ၂၈ နှစ်အရွယ်ရှိ ဆွစ်သည် ယင်းဇာတ်ကားတွင် အော်စကာဆုရ အဆိုတော်-သရုပ်ဆောင် ဂျနီဖာဟက်ဆန်၊ ရုပ်သံအစီအစဉ်တင်ဆက်သူ ဂျိမ်းစ်ကော်ဒန်နှင့် ဗြိတိန်သရုပ်ဆောင် အီရန်မက်ကယ်လင်းတို့ နှင့် တွဲဖက်သရုပ်ဆောင်မည်ဖြစ်သည်။ T.S Eliot ၏ ကဗျာစာအုပ်ကို အခြေခံပြီး တေးရေးဆရာ Andrew Lioyd Webber ရေးစပ်ခဲ့သည့် ဂီတပဒေသာကို ၁၉၈၁ ခုနှစ်တွင် လန်ဒန်၌ ပထမဆုံးဖျော်ဖြေခဲ့ပြီး ကမ္ဘာတစ်၀န်းတွင်လည်း ဖြန့်ချိခဲ့သည်။ ယင်း ဂီတပဒေသာကို Broadway တွင်လည်း ဖျော်ဖြေတင်ဆက်ခဲ့သည်။ The King’s Speech နှင့် Les Miserables ဇာတ်ကားတို့ဖြင့် အောင်မြင်ခဲ့သည့် ဗြိတိန်ဒါရိုက်တာ တွမ်ဟူပါက Cats ဇာတ်ကားကို ယခုနှစ် နို၀င်ဘာတွင် စတင်ရိုက်ကူးမည်ဟု Variety မဂ္ဂဇင်းက ဖော်ပြခဲ့သည်။ ယင်းဇာတ်ကားတွင် ကိတ်ဟက်ဆန်က Grizabella အဖြစ် ပါ၀င်မည်ဖြစ်သည်။ ဆွစ်၊ ကော်ဒန်နှင့် မက်ကယ်လင်းတို့ ပါ၀င်မည့်ဇာတ်ကောင်ကို အတိအကျမထုတ်ပြန်သေးသော်လည်း ဆွစ်သည် Bombalurina အဖြစ် ပါ၀င်နိုင်ဖွယ်ရှိသည်ဟု Hollywood Re-porter က ဖော်ပြခဲ့သည်။ ဂရမ်မီဆု ၁၀ ဆုရရှိထားသည့် ဆွစ်သည် လက်တွေ့ဘ၀တွင်လည်း ကြောင်များကို ချစ်ခင်သူတစ်ဦးဖြစ်သည်။ ဆွစ်သည် သူ၏ ကြောင်များဖြစ်သည့် Olivia နှင့် Meredith တို့၏ဓာတ်ပုံများကို လူမှုမီဒီယာတွင် မကြာ ခဏဖော်ပြခဲ့သည်။ ဆွစ်သည် Hannah Montana: The Movie၊ Valentine’s Day နှင့် The Giver ဇာတ်ကားတို့တွင်လည်း ဇာတ်ပို့သရုပ်ဆောင်အဖြစ် ပါ၀င်ခဲ့ဖူးသည်။ Reputation အယ်လ်ဘမ်ဖြင့် ၂၀၁၇ ခုနှစ်တွင် ရောင်းအားအကောင်းဆုံးအဆိုတော်ဖြစ်ခဲ့သည့် ဆွစ်သည် ၎င်း၏ ကမ္ဘာလှည့် ဖျော်ဖြေပွဲခရီးစဉ်ကို နို၀င်ဘာ ၂၁ ရက်တွင် ဂျပန်နိုင်ငံ၌ အဆုံးသတ်မည်ဖြစ်သည်။,entertainment,2
ရုပ်ရှင်ဖံွ့ဖြိုးတိုးတက်ရေးစင်တာအား ဖွင့်လှစ်ခဲ့ပြီး ရုပ်ရှင်မူပိုင်ခွင့်ဆိုင်ရာ အလုပ်ရုံဆွေးနွေးပွဲကို ဇူလိုင် ၂၁ ရက်နေ့နံနက်ပိုင်းတွင် ရန်ကုန်မြို့ ရွှေတောင်ကြားလမ်းရှိ ရုပ်ရှင်မြှင့်တင်ရေး ဦးစီးဌာနတွင် ပြုလုပ်ခဲ့သည်။ ရုပ်ရှင်ဖံွ့ဖြိုးတိုးတက်ရေးစင်တာတွင် ရုပ်ရှင်လောက ဖံွ့ဖြိုးတိုးတက်ရေးနှင့်ပတ်သက်သည့် သင်တန်းများ၊ ဆွေးနွေးပွဲများ လုပ်ဆောင်သွားမည်ဖြစ်ကာ ရုပ်ရှင်လောကသားများနှင့်ပူးပေါင်း လုပ်ဆောင်သွားရန် လိုအပ်မည်ဖြစ်ကြောင်း သိရသည်။ ရုပ်ရှင်မူပိုင်ခွင့်ဆိုင်ရာ အလုပ်ရုံဆွေးနွေးပွဲတွင် နည်းပညာတိုးတက်လာသည့်အလျောက် မိမိတို့ဖန်တီးထားသည့် ရုပ်ရှင်ဇာတ် ကားများ၏ မူပိုင်ခွင့်များအား စနစ်တကျ ထိန်းသိမ်းကာကွယ်နိုင်ရန်နည်းလမ်းများ၊ မူပိုင်ခွင့် ဆုံးရှုံးနိုင်မည့် အခြေအနေများနှင့် ကြုံတွေ့လာပါက ရင်ဆိုင်ဖြေရှင်းနိုင်မည့်နည်းလမ်းများကို ဆွေးနွေးခဲ့ကာ အကယ်ဒမီ ဒေါ်ဆွေဇင်ထိုက်၊ ဒါရိုက်တာမောင်ဥက္ကာ၊ ဥပဒေကျွမ်းကျင် သူပညာရှင်နှင့် အခြားသော တာ၀န်ရှိသူများက ပါ၀င်ဆွေးနွေးခဲ့ကြသည်။ လတ်တလော တွင် အွန်လိုင်း၌ ဖြစ်ပွားခဲ့သည့် ဥပါယ်တံမျဉ် ရုပ်ရှင်ဇာတ်ကား တရားမ၀င်ပျံ့နှံ့ခဲ့မှုနှင့် ပတ်သက်၍လည်း ထုတ်လုပ်သူနှင့်ဒါရိုက်တာ ခရစ္စတီးနားခီက စတင်ဖြန့်ခဲ့သူအား အမှုဖွင့်ထားကာ ဥပဒေအရဆက်လက်အရေးယူနိုင်ရန် ဆောင်ရွက်ခဲ့သည်။ ယင်းကဲ့သို့ ကိစ္စရပ်မျိုး ထပ်မံဖြစ်ပေါ်လာစေခြင်း မရှိရန်အတွက် မိမိတို့ဖန်တီးထားသည့် ရုပ်ရှင်အနုပညာများအား စနစ်တကျကာကွယ်ထိန်းသိမ်းနိုင်မည့် နည်းလမ်းများ၊ ဖန်တီးသူများကိုယ်တိုင်လည်း သတိပြုဆင်ခြင်ရမည့် မူပိုင်ခွင့်အချက်အလက်များအား ထည့်သွင်းဆွေးနွေးခဲ့ခြင်း ဖြစ်သည်။ ရုပ်ရှင်ဖံွ့ဖြိုးရေးစင်တာတွင် သင်တန်းများ၊ workshop များပြုလုပ်ရာ၌ ပြင်ပပုဂ္ဂလိက ရုပ်ရှင်သင်တန်းကျောင်းများ၊ ရုပ်ရှင်ပွဲတော် ကျင်းပလျက်ရှိသည့် အဖွဲ့အစည်းများနှင့် ပူးပေါင်း၍လည်း ပြုလုပ်သွားမည်ဖြစ်ကြောင်း သိရသည်။,entertainment,2
MTV ဆုပေးပွဲတွင် အစီအစဉ်တင်ဆက်သူ တစ်ဖနီဟက်ဒစ်နှင့် ဂီတမှတ်တမ်းရုပ်ရှင်ဆုရရှိသည့် လေဒီဂါဂါကို တွေ့ရစဉ် ၂၀၁၈ ခုနှစ် MTV ရုပ်ရှင်နှင့် ရုပ်သံ ဆုပေးပွဲတွင် စူပါဟီးရိုးဇာတ်ကား Black Panther က အကောင်းဆုံးဇာတ်ကားဆု အပါအ၀င် ဆုလေးဆု ရရှိခဲ့သည်။,entertainment,2
အမေရိကန် စိတ်ကူးယဉ် သိပ္ပံစွန့်စားဇာတ်ကား Jurassic World: Fallen Kingdom သည် ဖြန့်ချိပြီး သီတင်းနှစ်ပတ်အတွင်း ကမ္ဘာတစ်၀န်း လက်မှတ်ရောင်းချမှု၀င်ငွေ ဒေါ်လာ ၈၂၆ သန်းကျော် ရရှိခဲ့သည်။ Jurassic World အပန်းဖြေဥယျာဉ်တွင် Indominus ဒိုင်နိုဆော လွတ်မြောက်ခဲ့ပြီး အန္တရာယ်ပြုသည့် ဖြစ်ရပ်များဖြစ်ပွားခဲ့ပြီး သုံးနှစ်အကြာတွင် Jurassic World ၏ စီမံခန့်ခွဲမှု မန်နေဂျာဟောင်းဖြစ်သည့် Claire Dearing က Isla Nublar ကျွန်းတွင် မီးတောင်ပေါက်ကွဲမှု မဖြစ်မီ ဒိုင်နိုဆောများကို ကယ်တင်ရန် ကြိုးစားသည့် အကြောင်း ရိုက်ကူးထားသည့် ယင်းဇာတ်ကားတွင် ခရစ်ပရတ်နှင့် Bryce Dallas Howard တို့က မူလဇာတ်ကောင်များအဖြစ် ပါ၀င် သရုပ်ဆောင်ထားသည်။ မူလဇာတ်ကား Jurassic Park ၏ ဒါရိုက်တာ စတီဘင်စပီးဘာ့ဂ်က ယင်းဇာတ်ကားတွင် အမှုဆောင် ထုတ်လုပ်သူအဖြစ် ပါ၀င်ခဲ့သည်။ Jurassic Park ၏ ပဉ္စမမြောက် ဇာတ်ကားဖြစ်သည့် Jurassic World: Fallen Kingdom ဇာတ်ကားကို ဗြိတိန်နှင့် ဟာ၀ိုင်အီတို့တွင် ဒေါ်လာသန်း ၁၇၀ နှင့် ဒေါ်လာသန်း ၁၈၀ ကျော်အကြား ကုန်ကျခံ ရိုက်ကူးခဲ့သည်ဟု သိရသည်။ ယင်းဇာတ်ကား၏ဇာတ်ညွှန်းကို ကောလင်းထရီဗောရိုးနှင့် Derek Connolly တို့က ရေးသားခဲ့ပြီး ဒါရိုက်တာက J. A. Bayona က ရိုက်ကူးခဲ့သည်။ Jurassic World Fallen Kingdom ဇာတ်ကားတွင် ဒါရိုက်တာ Bayona ၏ ရိုက်ကူးမှု အတတ်ပညာနှင့် ခရစ်ပရတ်၏ သရုပ်ဆောင်မှုကို ေ၀ဖန်ရေးသမားများက ချီးကျူးခဲ့သည်။ ယင်းဇာတ်ကား၏ နောက်ဆက်တွဲဇာတ်ကားကို ထရီဗောရိုးက ဒါရိုက်တာအဖြစ် ဦးစီးရိုက်ကူးမည်ဖြစ်ပြီး ၂၀၂၁ ခုနှစ် ဇွန် ၁၁ ရက်တွင် ဖြန့်ချိရန် စီစဉ်ထားသည်ဟု Universal Pictures က ထုတ်ပြန်ခဲ့သည်။ ယင်းဇာတ်ကားတွင်လည်း ခရစ်ပရတ်နှင့် Bryce Dallas Howard တို့ ပြန်လည်ပါ၀င်မည်ဟု သိရသည်။,entertainment,2
YouTube Premium သည် လျှို့၀ှက်ဇာတ်မြူး ဇာတ်လမ်းတွဲတစ်ခုကို ဂျော့ကလူးနီ၊ ခရစ်စတင်းဒတ်စ်တို့နှင့် လက်တွဲထုတ်လုပ်မည်ဟု ယင်းသဘောတူညီချက်နှင့် နီးစပ်မှုရှိသည့် သတင်းရင်းမြစ်တစ်ဦးက ပြောကြားခဲ့သည်။ ယင်းဇာတ်လမ်းတွဲထဲ၌ ခရစ်စတင်းဒတ်စ်လည်း ပါ၀င်သရုပ်ဆောင်မည်ဖြစ်သည်။ အွန်လိုင်းဗီဒီယို တိုက်ရိုက်ကြည့်ရှုနိုင်သည့် ဈေးကွက်တွင် Netflix၊ Amazon၊ Hulu နှင့် Apple အစရှိသည့် ပြိုင်ဘက်များနှင့် ယှဉ်ပြိုင်မှုပြင်းထန်နေစဉ် YouTube က ဟောလိ၀ုဒ်မှ နာမည်ကြီးနှစ်ဦးနှင့် ပူးပေါင်းလိုက်ခြင်းဖြစ်သည်။ Google က ပိုင်ဆိုင်သည့် YouTube ၏ Premium ၀န်ဆောင်မှု၌ တစ်လလျှင် ၁၂ ဒေါ်လာဖြင့် ဗီဒီယိုများကို Original Content များနှင့်အတူ ကြော်ငြာမပါဘဲ ကြည့်ရှုနိုင်မည်ဖြစ်သည်။ အွန်လိုင်းဗီဒီယိုယှဉ်ပြိုင်မှုတွင် Original Content သည် ရှေ့တန်းစစ်မျက်နှာတစ်ခုဖြစ်လာခဲ့ပြီး Netflix နှင့် Amazon Prime တို့သည် ရုပ်သံအစီအစဉ်များအတွက် ဒေါ်လာဘီလျံနှင့်ချီ၍ သုံးစွဲနေသည်။ ဂျော့ကလူးနီ၊ ခရစ်စတင်းဒတ်စ်တို့နှင့် ပူးတွဲထုတ်လုပ်မည့် YouTube ၏ ယခုဇာတ်လမ်းတွဲအမည်မှာ On Becoming a God in Central Florida ဖြစ်သည်။ ဇာတ်လမ်းမှာမူ အမေရိကန်တွင် လုပ်ငန်းသစ်များ စတင်ရန် အရူးအမူးဖြစ်နေကြပုံများနှင့် အိပ်မက်ကို အကောင်အထည်ဖော်ရန် ပြင်းပြစွာ ကြိုးပမ်းနေသည့် အမျိုးသမီးတစ်ဦးအကြောင်းကို အခြေတည်ထားခြင်းဖြစ်သည်။ ၁၉၉၀ ပြည့်လွန်နှစ်၀န်းကျင်က ခေတ်အခြေအနေကို အခြေတည်ထားသော ထိုစီးရီးကို လာမည့်နှစ်တွင် ကြည့်ရှုနိုင်ပြီဖြစ်သည်။ တရား၀င်အမည် YouTube Red ဖြစ်သော YouTube Premium သည် ၎င်း၏ ပထမဆုံးအကြီးစား မူရင်းစီးရီးဖြစ်သော Cobra Kai နှင့် အောင်မြင်မှုရရှိခဲ့ပြီးဖြစ်သည်။ ကိုယ်ခံပညာအကြောင်းဇာတ်လမ်းတွဲဖြစ်သော Cobra Kai ၏ ပထမဆုံးအပိုင်း (Episode) အား ကြည့်ရှုသူသန်း ၄၀ ကျော်ရှိခဲ့ပြီး မေ ၂ ရက်က စတင်ပြသခဲ့သည်။ ရုပ်ရှင်အကဲဖြတ်ရေး၀က်ဘ်ဆိုက် Rotten Tamatoes ၌ ရာနှုန်းပြည့် သုံးသပ်ချက် ရရှိထားသော Cobra Kai ကို ယခုအခါ Season 2 ထုတ်လုပ်ရန် လုပ်ဆောင်နေကြပြီဖြစ်သည်။,entertainment,2
ဟောလိ၀ုဒ် သရုပ်ဆောင်တွမ်ခရုဇ်က ၎င်း၏ဇာတ်ကားသစ် Mission : Imposible – Fallout အတွက် ဈေးကွက်မြှင့်တင်ရန် ဇူလိုင်တွင် တောင်ကိုရီးယားနိုင်ငံသို့ သွားရောက်မည်ဟု Lotte Entertainment က ဇွန် ၂၁ ရက်တွင် ထုတ်ပြန်ခဲ့သည်။ သူလျှိုအက်ရှင်ဇာတ်ကား Mission : Imposible ၏ ဆဋ္ဌမမြောက်ဖြစ်သော Mission : Imposible – Fallout ဇာတ်ကား ဖြန့်ချိရန် တစ်ပတ်ကျော်အလို ဇူလိုင် ၁၆ ရက်တွင် တွမ်ခရုဇ်က ဆိုးလ်သို့ရောက်ရှိမည်ဟု Lotte Entertainment က ထုတ်ပြန်ခဲ့သည်။ ယခင်ဖြန့်ချိခဲ့သည့် Mission : Imposible ဇာတ်ကားငါးကားသည် စုစုပေါင်း ၀င်ငွေ ဒေါ်လာ ၂ ဒသမ ၇ ဘီလျံ ရရှိခဲ့သည်။ ဒါရိုက်တာ Christopher McQuarrie ရိုက်ကူးပြီး တွမ်ခရုဇ်၊ ဆိုင်မွန်ပက်၊ ရေဗက်ကာ ဖာဂူဆန်၊ ရှောင်ဟားရစ်၊ Ving Rhames ၊ Monaghan နှင့် Alec Baldwin တို့ ပါ၀င်သည့် ယင်းဇာတ်ကားကို ကိုရီးယားနိုင်ငံ၌ ဇူလိုင် ၂၅ ရက်တွင် ဖြန့်ချိမည်ဖြစ်ပြီး နိုင်ငံတကာတွင် ဇူလိုင် ၂၇ ရက်မှသာ ဖြန့်ချိမည်ဖြစ်သည်။ ယင်းဇာတ်ကားတွင် Ethan Hunt (တွမ်ခရုဇ်) ၏ ဘ၀ နောက်ကြောင်းများ ပိုမိုပါ၀င်မည်ဟု Mc Quarrie က ပြောကြားခဲ့သည်။ Mission : Imposible – Fallout ဇာတ်ကားအတွက် လေယာဉ်ပေါ်မှ ငါးမိုင်ခန့် အလွတ်ခုန်ဆင်းသည့် အန္တရာယ်များသော ဇာတ်၀င်ခန်းကို ကိုယ်တိုင်ပါ၀င်သရုပ်ဆောင်ခဲ့သည်ဟု အသက် ၅၅ နှစ်အရွယ်ရှိ ခရုဇ်က ယခုလအစောပိုင်းတွင် ထုတ်ဖော် ပြောကြားခဲ့သည်။ ခရုဇ်သည် ပြီးခဲ့သည့်နှစ်တွင်လည်း Mission : Imposible – Fallout ဇာတ်ကားအတွက် အဆောက်အအုံနှစ်ခုအကြား ခုန်ချသည့် ဇာတ်၀င်ခန်းရိုက်ကူးစဉ် ခြေချင်း၀တ် ကျိုးခဲ့သည်။ ယခုခရီးစဉ်သည် ခရုဇ်က တောင်ကိုရီးယားနိုင်ငံသို့ ကိုးကြိမ်မြောက် သွားရောက်မှုဖြစ်သည်။,entertainment,2
ဂရမ်မီဆုများ၏ ထိပ်တန်း ဆုအမျိုးအစားများတွင် ဆန်ခါတင်လူစာရင်းကို ငါးဦးမှ ရှစ်ဦးသို့ တိုးမြှင့်လိုက်ကြောင်း သိရသည်။ ယခုကဲ့သို့ ဆန်ခါတင် လူဦးရေကို တိုးမြှင့်လိုက်သည့်အတွက် ထိုဆုအမျိုးအစားများ၌ ပါ၀င် ရွေးချယ်ခံရသူ ဦးရေအများအပြားကို သက်ရောက်စေမည်ဖြစ်သည်ဟု The Recording Academy က ယင်း၏အဖွဲ့၀င်များသို့ ဇွန် ၂၆ ရက်က ပေးပို့ခဲ့သည့် စာတစ်စောင်တွင် ဖော်ပြခဲ့သည်။ ထို့ပြင် ယခုနှစ်၏ အကောင်းဆုံးတေးသံသွင်းဆုများ ရွေးချယ်ရာတွင်လည်း မဲပေးသူများအတွက် ပို၍ပြောင်းလွယ် ပြင်လွယ် ရှိစေနိုင်မည်ဟု ထိုစာတွင် ရေးသားဖော်ပြခဲ့သည်။ ဆန်ခါတင်ဦးရေတိုးချဲ့မှုတွင် တစ်နှစ်တာအတွင်း အကောင်းဆုံးတေးအယ်ဘမ်ဆု၊ တစ်နှစ်တာအတွင်း အကောင်းဆုံးသီချင်းဆု၊ တစ်နှစ်တာအတွင်း အကောင်းဆုံးတေးသံသွင်းဆု၊ အကောင်းဆုံးအနုပညာရှင်ဆုများ အကျုံး၀င်မည်ဖြစ်သည်။ ယခုနှစ်ဆုပေးပွဲတွင် အမျိုးသမီးဆန်ခါတင်ဦးရေမှာ နည်းပါးခဲ့သဖြင့် ဂရမ်မီသည် ေ၀ဖန်မှုများနှင့်ရင်ဆိုင်နေရပြီး လအနည်းငယ်အကြာတွင် ယခုကဲ့သို့ ပြောင်းလဲမှုများဖြစ်ပေါ်လာခြင်းဖြစ်သည်။ နောက်ထပ်ပြောင်းလဲမှုတစ်ခုမှာ The Recording Academy ၏ စီအီးအိုနှင့်ဥက္ကဋ္ဌ ဖြစ်သူ နေးလ်ပေါ့နောင်းသည် လာမည့်နှစ်တွင် ရာထူးမှဆင်းတော့မည်ဖြစ်သည်။ ၂၀၀၂ ခုနှစ်ကတည်းက အကယ်ဒမီကိုဦးဆောင်ခဲ့သည့် ပေါ့နောင်းအား အမျိုးသမီးဆုရှင် နည်းပါးရသည့်အကြောင်းရင်းနှင့် ပတ်သက်၍ ၎င်းအား မေးမြန်းရာတွင် အမျိုးသမီးများသည် တိုးတက်မှု ရှိသင့်သည်ဟု ပြောခဲ့သောကြောင့် ေ၀ဖန်ခံခဲ့ရသည်။ ၂၀၁၉ ခုနှစ် ဂရမ်မီဆုများအတွက် မဲပေးမှုများသည် ဆောင်းဦးတွင်စကာ ၂၀၁၇ အောက်တိုဘာ ၁ မှ ၂၀၁၈ စက်တင်ဘာ၃၀ အတွင်း ထွက်ခဲ့သည့်သီချင်းများ၊ အယ်လ်ဘမ်များအတွက် အကျုံး၀င်မည်ဖြစ်သည်။,entertainment,2
တေးသံရှင်နီနီခင်ဇော် တရုတ်နိုင်ငံတွင်ပြုလုပ်မည် ့ဖျော်ဖြေပွဲအတွက် ပါ၀င်သီဆိုရန် တေးသံရှင် နီနီခင်ဇော်သည် တရုတ်နိုင်ငံသို့ရောက်ရှိလျက်ရှိပြီး ဖျော်ဖြေပွဲမတိုင်မီ မီဒီယာများနှင့်တွေ့ဆုံပွဲ၌ တက်ဟုန်း ပြည်နယ်မြန်မာသံတမန်အဖြစ် တေးသံရှင်နီနီခင်ဇော်အား ခန့်အပ်ခံခဲ့ရကြောင်း သိရသည်။ အဆိုပါဖျော်ဖြေပွဲအတွက် တေးသံရှင်နီနီခင်ဇော်သည် ဇွန် ၂၂ ရက်တွင် တရုတ်နိုင်ငံသို့ ထွက်ခွာသွားခဲ့ခြင်းဖြစ်ပြီး ဖျော်ဖြေပွဲမှာ ဇွန် ၂၈ ရက်တွင် ပြုလုပ်ရန်စီစဉ်ထားခြင်း ဖြစ်သည်။ “တရုတ်နိုင်ငံ ပေကျင်းမြို့မှာပြုလုပ်မယ့် ဖျော်ဖြေပွဲမှာ ပါ၀င်သီဆိုဖို့ အတွက်သွား ဖြစ်တာပါ။ ဒီပွဲမတိုင်ခင် မီဒီယာများနဲ့တွေ့ဆုံပွဲ တက်ရောက်ခွင့်ရခဲ့ပါတယ်။ လာရောက်ဖျော်ဖြေခွင့်ရခဲ့တဲ့အတွက် ခံစားမှုတွေကိုလည်း မျှေ၀ခွင့်ရခဲ့ပါတယ်။ ဒီပွဲမှာ တက်ဟုန်းပြည်နယ် မြန်မာသံတမန်အဖြစ် ခန့်အပ်ခြင်းလည်း ခံခဲ့ရတာကြောင့် ၀မ်းသာပျော်ရွှင်ခဲ့ရပါတယ်။ မီဒီယာများ ကသိလိုတာတွေကိုလည်း ပြန်လည်ဖြေကြားခွင့်ရခဲ့ပါတယ်။ သူတို့ဆီက မီဒီယာတွေရဲ့ စိတ်ပါ၀င်စားမှုနဲ့ သိလိုတာတွေကို ပြန်လည်ဖြေကြားခွင့်ရတဲ့ အတွက်လည်း ၀မ်းသာရပါတယ်။ တရုတ်နိုင်ငံ မန်စီပြည်နယ်မှာရှိတဲ့ စေတီတော်ကိုလည်း သွားရောက်ဖူးမြော်ခဲ့ရပါတယ်။ မြန်မာနိုင်ငံက ၀န်ကြီးချုပ်ဦးဘဆွေနဲ့ တရုတ်၀န်ကြီးတို့ နှစ်ယောက်အတူ စိုက်ပျိုးခဲ့တဲ့ အပင်ကိုလည်း တွေ့မြင်ခွင့်ရခဲ့ပါတယ်။ အတွေ့အကြုံကောင်းတွေအများကြီးရတဲ့အတွက် ပျော်ရွှင်မိပါတယ်။ ဇွန် ၂၈ မှာလုပ်မယ့်ဖျော်ဖြေပွဲအတွက်လည်း စိတ်လှုပ်ရှားနေပါတယ်။ အကောင်းဆုံးတော့ ကြိုးစားဖျော်ဖြေ တင်ဆက်သွားပါမယ်” ဟု တေးသံရှင်နီနီခင်ဇော်က ဆိုသည်။ တေးသံရှင်နီနီခင်ဇော်၏ တရုတ်ပြည်နယ်ခရီးစဉ်အတွင်း ၀တ်ဆင်မည့်၀တ်စုံများအတွက် ဒီဇိုင်နာမပုံ့ (My Favourite) က ဖန်တီးပေးထားပြီး ပီကင်း၌ပြုလုပ်မည့်ဖျော်ဖြေပွဲတွင် မြန်မာတေးသံရှင်တစ်ဦးတည်း အနေဖြင့် ပါ၀င်သီဆိုမည်ဖြစ်သည်။ အဆိုပါ ခရီးစဉ်မှ ဇွန်လကုန်ပိုင်းတွင်ပြန်လည် ရောက်ရှိမည်ဖြစ်ပြီး ဇူလိုင်လအတွင်းပြုလုပ်မည့် NUAC Orchestar Music Showcase ဖျော်ဖြေပွဲအတွက် ပြင်ဆင်သွားမည်ဖြစ်ကြောင်း သိရသည်။,entertainment,2
ဟောလိ၀ုဒ် သရုပ်ဆောင်တွမ်ခရုဇ်က ၎င်း၏ဇာတ်ကားသစ် Mission : Imposible – Fallout အတွက် ဈေးကွက်မြှင့်တင်ရန် ဇူလိုင်တွင် တောင်ကိုရီးယားနိုင်ငံသို့ သွားရောက်မည်ဟု Lotte Entertainment က ဇွန် ၂၁ ရက်တွင် ထုတ်ပြန်ခဲ့သည်။ သူလျှိုအက်ရှင်ဇာတ်ကား Mission : Imposible ၏ ဆဋ္ဌမမြောက်ဖြစ်သော Mission : Imposible – Fallout ဇာတ်ကား ဖြန့်ချိရန် တစ်ပတ်ကျော်အလို ဇူလိုင် ၁၆ ရက်တွင် တွမ်ခရုဇ်က ဆိုးလ်သို့ရောက်ရှိမည်ဟု Lotte Entertainment က ထုတ်ပြန်ခဲ့သည်။ ယခင်ဖြန့်ချိခဲ့သည့် Mission : Imposible ဇာတ်ကားငါးကားသည် စုစုပေါင်း ၀င်ငွေ ဒေါ်လာ ၂ ဒသမ ၇ ဘီလျံ ရရှိခဲ့သည်။ ဒါရိုက်တာ Christopher McQuarrie ရိုက်ကူးပြီး တွမ်ခရုဇ်၊ ဆိုင်မွန်ပက်၊ ရေဗက်ကာ ဖာဂူဆန်၊ ရှောင်ဟားရစ်၊ Ving Rhames ၊ Monaghan နှင့် Alec Baldwin တို့ ပါ၀င်သည့် ယင်းဇာတ်ကားကို ကိုရီးယားနိုင်ငံ၌ ဇူလိုင် ၂၅ ရက်တွင် ဖြန့်ချိမည်ဖြစ်ပြီး နိုင်ငံတကာတွင် ဇူလိုင် ၂၇ ရက်မှသာ ဖြန့်ချိမည်ဖြစ်သည်။ ယင်းဇာတ်ကားတွင် Ethan Hunt (တွမ်ခရုဇ်) ၏ ဘ၀ နောက်ကြောင်းများ ပိုမိုပါ၀င်မည်ဟု Mc Quarrie က ပြောကြားခဲ့သည်။ Mission : Imposible – Fallout ဇာတ်ကားအတွက် လေယာဉ်ပေါ်မှ ငါးမိုင်ခန့် အလွတ်ခုန်ဆင်းသည့် အန္တရာယ်များသော ဇာတ်၀င်ခန်းကို ကိုယ်တိုင်ပါ၀င်သရုပ်ဆောင်ခဲ့သည်ဟု အသက် ၅၅ နှစ်အရွယ်ရှိ ခရုဇ်က ယခုလအစောပိုင်းတွင် ထုတ်ဖော် ပြောကြားခဲ့သည်။ ခရုဇ်သည် ပြီးခဲ့သည့်နှစ်တွင်လည်း Mission : Imposible – Fallout ဇာတ်ကားအတွက် အဆောက်အအုံနှစ်ခုအကြား ခုန်ချသည့် ဇာတ်၀င်ခန်းရိုက်ကူးစဉ် ခြေချင်း၀တ် ကျိုးခဲ့သည်။ ယခုခရီးစဉ်သည် ခရုဇ်က တောင်ကိုရီးယားနိုင်ငံသို့ ကိုးကြိမ်မြောက် သွားရောက်မှုဖြစ်သည်။,entertainment,2
‘ထိုင်း-မြန်မာ သံတမန်ဆက်ဆံရေးနှစ် ၇၀ ပြည့်’ အထိမ်းအမှတ်အဖြစ် ‘ ထိုင်းရုပ်ရှင် ပွဲတော်’ကို ရန်ကုန်မြို့၌ ဇူလိုင်လအတွင်း ကျင်းပသွားမည်ဖြစ်ပြီး ရုပ်ရှင်ဇာတ်ကား လေးကားပြသမည်ဟု သိရသည်။ အဆိုပါရုပ်ရှင်ပွဲတော်ကို မြန်မာနိုင်ငံဆိုင်ရာ ထိုင်းသံရုံးမှ စီစဉ်ကျင်းပခြင်းဖြစ်ပြီး ယင်းရုပ်ရှင်ပွဲတော်တွင် ခေတ်ပေါ်ယဉ်ကျေးမှုနှင့်အနုပညာကို ထင်ဟပ်ပြသနိုင်သည့် ရုပ်ရှင်ဇာတ်ကားလေးကားကို ပြသရန် ရွေးချယ်ထားသည်ဟု သိရသည်။ ရန်ကုန်မြို့၌ ကျင်းပမည့် ‘ ထိုင်းရုပ်ရှင်ပွဲတော်’၌ ဉာဏ်ကောင်းသော်လည်း ငွေကြေးမပြည့်စုံသည့် ထိုင်းလူငယ်လေးနှစ်ဦး သည် နိုင်ငံတကာ၌ ကျင်းပသည့် အင်္ဂလိပ်စာ စာမေးပွဲတစ်ခုအား ထိုင်းနိုင်ငံ၌ဖြေဆိုမည့် လူငယ်များအတွက် အဖြေများကို စာပေးပွဲချိန်မတိုင်မီ ကြိုတင်သိရှိနိုင်ရန် ငွေကြေးယူ ကာ ကြိုးစားပေးသည်များကို စိတ်၀င်စားဖွယ် ရိုက်ကူးတင်ဆက်ထားသည့် Bad Genius ရုပ်ရှင်ဇာတ်ကား၊ မြန်မာပရိသတ်များအကြား ရေပန်းစားလူကြိုက်များခဲ့သည့် ‘Pee-Mak Phra -Khanong’ ဇာတ်ကား၊ အလွန်ချစ်ကြသည့် သူငယ်ချင်းနှစ်ယောက်မိဘများ၏ စီးပွားရေးအဆင်မပြေမှုများအကြားတွင် စိတ်ညစ်ကာ အတူသတ်သေရန်စီစဉ်ခဲ့ပြီး နောက်ဖြစ်ပေါ်လာသည်များကို စိတ်လှုပ်ရှားဖွယ် ရိုက်ကူးတင်ဆက်ထားသည့် သည်းထိတ်ရင်ဖိုဇာတ်ကား ‘The Promise’ ထိုင်း နှင့် မြန်မာ အနုပညာရှင်များပူးပေါင်းရိုက်ကူးထားသည့် ‘ From Bangkok to Mandalay’ ဇာတ်ကားကိုပြသသွားမည်ဟုသိရသည်။ ‘From Bangkok to Mandalay’ ရုပ်ရှင်ဇာတ်ကားတွင် အကယ်ဒမီနေတိုး၊ အကယ်ဒမီ ၀တ်မှုန်ရွှေရည်၊ စိုင်းစိုင်းခမ်းလှိုင် တို့နှင့်အတူ ထိုင်းမင်းသမီး Naam Whan Pilaiporn တို့ အဓိကပါ၀င်သရုပ်ဆောင်ထားသည့် ဇာတ်ကားဖြစ်သည်။ ထိုင်းရုပ်ရှင်ပွဲတော်ကို ဇူလိုင် ၆ ရက်မှ ၈ ရက်အထိ ရန်ကုန်မြို့ Junction City ရှိ JCGV ရုပ်ရှင်ရုံများ၌ ကျင်းပသွားမည်ဖြစ်ကာ ပွဲချိန်များနှင့် လက်မှတ်ထုတ်ယူနိုင်မည့် အစီအစဉ်များကို ထပ်မံအသိပေးကြေညာ သွားမည်ဟု သိရသည်။,entertainment,2
မင်းသားအများအပြား ပါ၀င်မည့် “နိုင်ငံကြီးသား” ဟု ရုပ်ရှင်ဇာတ်ကား ကန်တော့ပွဲပေးသည့် အခမ်းအနားကို ဇွန် ၂၅ ရက်က ရန်ကုန်မြို့ ရွှေတိဂုံစေတီတော် အောင်မြေနေရာ၌ ပြုလုပ်ခဲ့သည်။ “နိုင်ငံကြီးသား ရုပ်ရှင်ဇာတ်ကားက အက်ရှင်ဇာတ်ကားဖြစ်သလို ကျွန်တော်တစ်ခါမှ သရုပ်မဆောင်ဖူးသေးတဲ့ ရဲအရာရှိတစ်ဦးအဖြစ် ပါ၀င်ရမှာပါ။ အဲဒီအတွက် အသေးစိတ်ကစပြီး အမှားအယွင်းမရှိအောင် လေ့လာပြီး အက်ရှင်ဇာတ်၀င်ခန်းတွေအတွက်လည်း သေသေချာချာ လေ့လာပြင်ဆင်ထားပါတယ်” ဟု ထွန်းထွန်းက ဆိုသည်။ အားမာန်ရုပ်ရှင်ထုတ်လုပ်ရေးမှ စီစဉ်သည့် “နိုင်ငံကြီးသား” ဇာတ်ကားသည် ဈာန်သခင်သွေးနှင့် ဒွေးမေတ္တာတို့၏ ဇာတ်လမ်းဖြစ်ပြီး မောင်မြတ်ဆွေက ဇာတ်ညွန်းရေးဖွဲ့ထားသည်။ ယင်းဇာတ်ကားကို ဒါရိုက်တာ စတီးလ် (ဒွေးမေတ္တာ) က ရိုက်ကူးမည်ဖြစ်သည်။ “မင်းသားတွေ အများကြီးပါမယ့် “နိုင်ငံကြီးသား” ဆိုတဲ့ ရုပ်ရှင်ဇာတ်ကားက တစ်ကားလုံး အက်ရှင်အဓိက ဦးစားပေးထားတဲ့ ဇာတ်ကားပါ။ အဲဒီဇာတ်လမ်းရဲ့ အဓိကရည်ရွယ်ချက်ကတော့ ဇာတ်ကားနာမည်ပေးထားတဲ့အတိုင်း လူတိုင်းလူတိုင်း နိုင်ငံကြီးသားတွေပါပဲဆိုတဲ့ စိတ်ဓာတ်မျိုးကို ပြသနိုင်ဖို့ ရိုက်ကူးသွားမှာပါ။ ဒီဇာတ်လမ်းမှာ နေတိုးနဲ့ ထွန်းထွန်းတို့နှစ်ယောက်ကို မမြင်ဘူးတဲ့ ဇာတ်ကောင်စရိုက်မျိုးတွေနဲ့ မြင်တွေ့ရမှာပါ” ဟု ဒါရိုက်တာ စတီးလ် (ဒွေးမေတ္တာ) က ဆိုသည်။ အဆိုပါ ဇာတ်ကား၏ အက်ရှင်ဇာတ်၀င်ခန်းများအတွက် ဖိုက်တင်နည်းပြများနှင့် ဆက်တင်အပြင်အဆင်များအတွက် အိန္ဒိယနိုင်ငံမှ အဖွဲ့သားများက ပါ၀င်ဆောင်ရွက်ပေးမည်ဟု သိရသည်။ “လက်ရှိမှာ နိုင်ငံကြီးသား ဇာတ်ကားမှာ ပါ၀င်သရုပ်ဆောင်မှာပါ။ အဲဒီဇာတ်ကားက ပရိသတ်တွေအတွက်တော့ ထူးခြားတဲ့ဇာတ်ကားတစ်ကားဖြစ်မှာပါ” ဟု မင်းမော်ကွန်းက ဆိုသည်။ “နိုင်ငံကြီးသား” ရုပ်ရှင်ဇာတ်ကားတွင် နေတိုး၊ မင်းမော်ကွန်း၊ ထွန်းထွန်း၊ နေထက်လင်း၊ နေမျိုးအောင်၊ ဇင်၀ိုင်း၊ မောင်သီ၊ ထူးခြား၊ မိုးယံဇွန်၊ မင်းသွေး၊ စည်ဖြိုး၊ ထွန်းကိုကို၊ နေရဲ၊ သိန်းလင်း၊ ရွှေသမီး၊ အောန်ဆိုင်းတို့နှင့်အတူ ဇာတ်ပို့ဇာတ်ရံများစွာ၊ အနုပညာရှင်များစွာ ပါ၀င်ကြမည်ဟု သိရသည်။,entertainment,2
ဘူဆန် ဂရပ်ဖစ်ဒီဇိုင်းပြပွဲသို့ တက်ရောက်လျက်ရှိသည့် မြန်မာ ဒီဇိုင်းပညာရှင်ခြောက်ဦးအား တွေ့ရစဉ် ၁၅ ကြိမ်မြောက် ဘူဆန်ဂရပ်ဖစ်ဒီဇိုင်းပြပွဲ ၂၀၁၈ တွင် မြန်မာဒီဇိုင်းပညာရှင်ခြောက်ဦး တက်ရောက်လျက်ရှိပြီး မြန်မာဒီဇိုင်းပညာရှင် ၁၀ ဦး၏ လက်ရာများကို ပါ၀င်ပြသလျက်ရှိကြောင်း သိရသည်။,entertainment,2
ယခင်နှစ်က ပြုလုပ်ခဲ့သည့် NUAC Orchestra Music Showcase ဖျော်ဖြေပွဲမြင်ကွင်း (ဓာတ်ပုံ-နေ၀န်းထက်) ဇူလိုင် ၁၃ ရက်တွင် ပြုလုပ်မည့် NUAC Orchestra Music Showcase တွင် Musical ပြဇာတ်တင်ဆက်မှုနှင့် တေးသီချင်းများ ဖျော်ဖြေမှုအား နှစ်ပိုင်းခွဲ၍ ပြုလုပ်သွားမည်ဖြစ်ကြောင်း ယင်းဖျော်ဖြေပွဲနှင့်ပတ်သက်၍ ပြုလုပ်ခဲ့သည့် စာနယ်ဇင်းရှင်းလင်းပွဲတွင် ပြောကြားသည်။ NUAC Orchestra Music Showcase ကို တတိယအကြိမ်မြောက် ပြုလုပ်မည်ဖြစ်ပြီး ယခုနှစ်တွင် NUAC ၏ ၂၅ နှစ်ပြည့် ငွေရတုအထိမ်းအမှတ် Theme ဖြင့် တင်ဆက်ရန် စီစဉ်ထားခြင်းဖြစ်သည်။ ယင်းဂီတဖျော်ဖြေပွဲကို ဇူလိုင် ၁၃ ရက်တွင် ရန်ကုန်မြို့ အမျိုးသားကဇာတ်ရုံ၌ ပြုလုပ်မည်ဖြစ်ပြီး သံစုံတီး၀ိုင်းအား ဦးဆောင် ညွှန်ကြားသူအဖြစ် ဂီတမှူးအကယ်ဒမီဓိရာမိုရ်က ပါ၀င်မည်ဖြစ်သည်။ အဆိုပါ သံစုံတီး၀ိုင်းနဲ့ တွဲဖက်တင်ဆက်မှုတွင် တူရိယာအစုံ အလင်တီးခတ်သူအင်အား ၇၀၊ Choir အဖွဲ့ ၈၀ စုစုပေါင်း ၁၅၀ က ပါ၀င်မည်ဖြစ်ပြီး အမျိုးသားယဉ်ကျေးမှု အနုပညာတက္ကသိုလ်မှ ဂီတဘာသာရပ် ကျောင်းသားကျောင်းသူများ၏ လက်တွေ့တီးခတ် ဖျော်ဖြေမှုများဖြင့် တင်ဆင်မည်ဖြစ်သည်။ “ဒီပွဲကအနုပညာ သီးသန့်တင်ဆက်မှု မဟုတ်ဘဲ ကျောင်းပညာရေးနဲ့ လက်တွေ့ပေါင်းစပ် တင်ဆက်တာဖြစ်တာကြောင့် လာကြည့်တဲ့ ပရိသတ်တွေအတွက် ပညာဗဟုသုတရော၊ အနုပညာခံစားမှုပါရရှိအောင် တင်ဆက်သွားမှာ ဖြစ်ပါတယ်။ အခုနှစ်ပွဲရဲ့ Theme က ကျောင်းရဲ့ငွေရတုအမှတ်တရ ဖြစ်တာကြောင့် ကျောင်းနဲ့ပတ်သက်တာတွေကို ပါ၀င်တင်ဆက်သွားပါမယ်။ အပိုင်းနှစ်ပိုင်းခွဲပြီး တင်ဆက်သွားမှာဖြစ်သလို ပထမပိုင်းမှာတော့ တေးသီချင်းတွေနဲ့ အချစ်ပြဇာတ်တစ်ပုဒ်အဖြစ် ပုံဖော်မယ့် Musical ပြဇာတ်၊ ဒုတိယပိုင်းမှာတော့ တေးသံရှင်တွေနဲ့ DJ Wyne ရယ်၊ NUAC ရယ်ပေါင်းစပ် ဖန်တီးမှုအဖြစ် ခံစားရမှာပါ။ အဆုံးသတ် တင်ဆက်မှုမှာတော့ ၁၉၅၀ လောက်ကနေ လက်ရှိအထိ ထွက်ပေါ်ခဲ့တဲ့ တက္ကသိုလ်နဲ့ပတ်သက်တဲ့ သီချင်းတွေကို non-stop တီးခတ် သီဆိုမှုပုံစံကို ကျောင်းသားကျောင်းသူများနဲ့ ပြုလုပ်သွားပါမယ်။ ဒီပွဲမှာတော့ တကယ့်ကို ခမ်းနားစွာနဲ့ သမိုင်း၀င်တဲ့ပွဲတစ်ပွဲဖြစ်စေဖို့ အချိန်ယူ ကြိုးစားနေသလို ကျောင်းသား ကျောင်းသူတွေကလည်း အပြည့်အ၀ အားထုတ်ထားကြပါတယ်။ ဒါကြောင့် ဒီပွဲကို လာရောက်အားပေးဖို့လည်း ဖိတ်ခေါ်ချင်ပါတယ်” ဟု ဂီတမှူးအဖြစ် ဦးဆောင်တင်ဆက်သွားမည့် အကယ်ဒမီဓိရာမိုရ်က ဆိုသည်။,entertainment,2
၀င်ငွေအလွန်ကောင်းသည့် ရုပ်ရှင်နှစ်ကားဖြစ်သော Jurassic World ; Fallen Kingdom နှင့် Incredibles 2 တို့သည် ပြီးခဲ့သည့်သီတင်းပတ်ကလည်း မြောက်အမေရိက၏ ၀င်ငွေအကောင်းဆုံးရုပ်ရှင်စာရင်း၏ ထိပ်ဆုံးနှစ်နေရာတွင် ထပ်မံရပ်တည်ခဲ့ကြသည်။ အသစ်ထွက်ရှိသည့် ဇာတ်ကားသစ်နှစ်ကားမှာမူ အဆင့်သုံးနှင့် လေးတို့၌ အသီးသီး ရှိခဲ့ကြသည်။ ယူနီဗာဆယ်မှ ထုတ်လုပ်သော ဒိုင်နိုဆော ရုပ်ရှင်သည် ပြီးခဲ့သည့် သီတင်းပတ်က ၀င်ငွေဒေါ်လာ သန်း ၆၀ ရရှိခဲ့သည်ဟု သိရသည်။ Jurassic World ; Fallen Kingdom သည် ဒေသတွင်း၌ ပြသရာတွင် ၀င်ငွေ ဒေါ်လာ ၂၆၄ ဒသမ ၈ သန်းရရှိထားပြီး နိုင်ငံတကာ၌ ပြသရာတွင် ဒေါ်လာ ၉၃၂ ဒသမ ၄ သန်းအထိ ရရှိထားပြီဖြစ်သည်။ ဒစ္စနေ၏ Pixar စတူဒီယိုမှထုတ်လုပ်သော စူပါဟီးရိုးမိသားစု အန်နီမေးရှင်းရုပ်ရှင် Incredibles 2 မှာမူ ၀င်ငွေဒေါ်လာ ၄၅ ဒသမ ၅ သန်းရရှိခဲ့သည်။ ဒေသတွင်း၌ ပြသရာတွင် စုစုပေါင်း ၀င်ငွေဒေါ်လာ ၄၃၉ ဒသမ ၇ သန်းအထိရထားပြီဖြစ်သော Incredibles 2 သည် Finding Dory ပြီးလျှင် မြောက်အမေရိကသမိုင်းတွင် ဒုတိယမြောက်၀င်ငွေအများဆုံး အန်နီမေးရှင်းရုပ်ရှင်ဖြစ်တော့မည် ဖြစ်သည်။ ထိုနှစ်ကား၏ ကူညီမှုကြောင့် ယခုနှစ် ဇွန်လ၏ရုပ်ရှင်၀င်ငွေများသည် ယမန်နှစ် ဇွန်လ၀င်ငွေထက် ၁၅ ရာခိုင်နှုန်း ပိုမိုမြင့်တက်ခဲ့သည်။ ၀င်ငွေအများဆုံးစာရင်း၏ တတိယနေရာတွင် ရှိနေသည်မှာ ဆိုနီမှထုတ်လုပ်သော ရုပ်ရှင်သစ် Sicario း Day of the Saldado ဖြစ်ပြီး ၀င်ငွေဒေါ်လာ ၁၉ သန်းရရှိ ထားသည်။ အောင်မြင်မှုရရှိခဲ့သော Sicario ရုပ်ရှင်၏ နောက်ဆက်တွဲဇာတ်လမ်းဖြစ်သော ယခု Day of the Saldado တွင် Benicio Del Toro ပြန်လည်ပါ၀င်သရုပ်ဆောင်ထားပြီး Josh Brolin လည်း ပါ၀င်သည်။ သည်းထိတ်ရင်ဖိုအက်ရှင်ဇာတ်လမ်း Sicario 2 ၏ ဇာတ်ကြောင်းမှာ မက္ကဆီကို နယ်စပ်တစ်လျှောက်တွင် အကြမ်းဖက်သမားများကို မှောင်ခိုပို့ပေးနေသော မူးယစ်ဆေးဝါးဂိုဏ်းများကို တိုက်ခိုက်နှိမ်နင်းရန်အတွက် စီအိုင်အေ အေးဂျင့်တစ်ဦးနှင့် လူဆိုးတစ်ဦးတို့ ပူးပေါင်းကြသည့်အကြောင်း ဖြစ်သည်။ နံပါတ်လေးနေရာတွင်ရှိနေသည်မှာ ရုပ်ရှင်သစ် Uncle Drew ဖြစ်ပြီး ၀င်ငွေဒေါ်လာ ၁၅ ဒသမ ၅ သန်း ရရှိထားသည်။ ဇာတ်ကြောင်းမှာ ကံကောင်းလေ့မရှိသော ဘတ်စကတ်ဘောအသင်းတစ်သင်း၏ မန်နေဂျာ Uncle Drew သည် ဘရွတ်ကလင်းမှ ဆုကြေးများသည့် ပြိုင်ပွဲကြီးတစ်ခုကို ၀င်ပြိုင်ရန် အဖွဲ့သားဟောင်းများကို လိုက်လံစုဆောင်းသည့် အကြောင်းဖြစ်သည်။ Sicario နှင့် Uncle Drew ရုပ်ရှင်နှစ်ကားစလုံးသည် အများက ခန့်မှန်းထားသည့် ၀င်ငွေများထက်များစွာ ပိုမိုရရှိခဲ့ခြင်း ဖြစ်သည်။ နံပါတ်ငါးနေရာတွင် ရှိနေသည်မှာ Ocean’s 8 ဖြစ်ပြီး ပြသနေသည့် စတုတၳမြောက်သီတင်းပတ်တွင် ၀င်ငွေဒေါ်လာ ၈ သန်း ရရှိခဲ့သည်။,entertainment,2
သြဂုတ် ၅ ရက်တွင် စင်ကာပူနိုင်ငံ၌ ပြုလုပ်မည့် Frenzo ဂီတဖျော်ဖြေပွဲတွင် ပါ၀င်မည့်တေးသံရှင်များက မကြာမီက ထွက်ရှိထားခဲ့ကြသည့် ၎င်းတို့၏ တေးအယ်လ်ဘမ်များထဲမှ တေးသီချင်းသစ်များဖြင့် ဖျော်ဖြေမည်ဖြစ်ကြောင်း သိရသည်။ ယင်းဂီတဖျော်ဖြေပွဲတွင် တေးသံရှင်မျိုးကျော့မြိုင်၊ စိုင်းစိုင်းခမ်းလှိုင်၊ Snare၊ ဘန်နီဖြိုး၊ G-Fatt၊ အမရာဘုန်းတို့ ပါ၀င်မည်ဖြစ်ပြီး ယင်းနေ့ ညနေ ၃ နာရီတွင် ဖျော်ဖြေပွဲအား စတင်မည်ဖြစ်ကြောင်း သိရသည်။ စိုင်းစိုင်းခမ်းလှိုင်က “စင်ကာပူမှာ သွားရောက် ဖျော်ဖြေဖို့ ရှိပါတယ်။ အရင်ကလည်း စင်ကာပူမှာ မကြာခဏ သွားရောက်ဖျော်ဖြေခဲ့ဖူးတယ်။ အခုတစ်ခေါက်မှာတော့ အခွေသစ်ထွက်ထားကြတာတွေလည်း ရှိတဲ့အတွက် သီချင်းသစ်တွေကိုပါ ထည့်သွင်းဖျော်ဖြေနိုင်မှာ ဖြစ်ပါတယ်။ ကျွန်တော်တို့ဒီပွဲမှာ Frenzo Artist တွေရော၊ ကိုမျိုးကျော့ပါ ပါ၀င်မှာဖြစ်ပါတယ်။ ကျွန်တော်တို့အားလုံး သီချင်းတွေ အများကြီးနဲ့ စင်ကာပူကို ရောက်နေတဲ့ ပရိသတ်တွေကို ဖျော်ဖြေပေးချင်ပါတယ်။ အားလုံးပျော်ပျော်ပါးပါး ဖြတ်သန်းနိုင်မယ့် ပွဲလေးဖြစ်မယ်လို့လည်း ယုံကြည်ပါတယ်။ လာရောက်အားပေးကြဖို့လည်း ဖိတ်ခေါ်ချင်ပါတယ်” ဟု ဆိုသည်။ စင်ကာပူနိုင်ငံတွင် Frenzo Artist များ၏ ဖျော်ဖြေပွဲအား ယခင်နှစ်များကလည်း ပြုလုပ်ခဲ့ဖူးပြီး ယခုနှစ်တွင်မူ သြဂုတ် ၅ ရက်တွင် ပြုလုပ်မည်ဖြစ်ကြောင်း စီစဉ်ထားခြင်းဖြစ်သည်။ ဖျော်ဖြေပွဲတွင် တေးသံရှင်တစ်ဦးချင်း၏ ဖျော်ဖြေမှုများ၊ နှစ်ယောက်တွဲဖက် တင်ဆက်မှုများ ပါ၀င်မည်ဖြစ်ကာ တေးသီချင်း အများအပြားဖြင့် ဖျော်ဖြေတင်ဆက်သွားရန် စီစဉ်ထားခြင်းဖြစ်သည်။ ဖျော်ဖြေပွဲအတွက် လက်မှတ်များလည်း ရောင်းချပေးလျက်ရှိကာ ဖျော်ဖြေပွဲနေ့မတိုင်မီအထိ ၀ယ်ယူနိုင်မည်ဖြစ်သည်။,entertainment,2
ဓါတ်ပုံ – ကျော်ဇင်ဖြိုး Myanmar Idol သီချင်းဆိုပြိုင်ပွဲ Season (3) တွင် နောက်ဆုံးအဆင့် Grand Final သို့တက်ရောက်နိုင်ခဲ့သည် ပြိုင်ပွဲ၀င်ချမ်းမြေ့မောင်ချိုနှင့် သူမ၏ အမာခံပရိတ်သတ်များ တွေ့ဆုံပွဲကို (ယနေ့) သြဂုတ်လ ၅ ရက်၊ ည ၇ နာရီခန့်က ရန်ကုန်မြို့ Gandamar Grand Balloom ခန်းမတွင် ကျင်းပပြုလုပ်ခဲ့ပြီး ချမ်းမြေ့မောင်ချို၏ ပရိသတ် အများအပြား တက်ရောက်ခဲ့ကြကြောင်း သိရသည်။ အဆိုပါ ပရိသတ်များနှင့် တွေ့ဆုံပွဲအခမ်းအနားကို We Love Chan Myae Maung Cho fan group မှ ဦးဆောင်၍ ချမ်းမြေ့မောင်ချိုအား ဂုဏ်ပြုခြင်းနှင့် ပြိုင်ပွဲတွင် Grand Final အဆင့်ထိရောက်အောင် ချစ်ခင်စွာ မဲပေးခဲ့ကြသည့် ပရိသတ်များကို ကျေးဇူးတင်ရှိသည့်အနေဖြင့် ပြုလုပ်ခဲ့ခြင်းဖြစ်ပြီး ပရိသတ် အများအပြား လာရောက်ခဲ့ကြောင်း သိရသည်။ ” မောင်ချိုကို ပြိုင်ပွဲ စကတည်းကအားပေးလာတာ။ နောက်ဆုံး Final အထိလည်း ပါစေချင်တယ်။ အခု Final လည်း ရောက်သွားပြီဆိုတော့ winner ဖြစ်စေချင်တယ်။ သူငယ်ချင်းတွေကိုလည်း မောင်ချိုလေး နောက်ဆုံးအဆင့်ထိပါလာအောင် မဲတွေပေးခိုင်းခဲ့တယ်။ သူက ဒီ ပြိုင်ပွဲမှာ အသက်အငယ်ဆုံးလည်းဖြစ်တော့ ကလေးလေးလိုဘဲ။ အများကြီး ကြိုးစားပြီး winner ဖြစ်ပါစေလို့ ဆုတောင်းပေးလိုက်ပါတယ် ” ဟု တွေ့ဆုံပွဲကိုတက်ရောက်ခဲ့သည့် ပရိသတ်တစ်ဦးမှပြောသည်။ ချမ်းမြေ့မောင်ချိုမှလည်း ” ဒီနေ့ပရိသတ်တွေနဲ့တွေ့ရတာ အရမ်းပျော်ပါတယ်။ အားတွေလည်း အများကြီး ပိုရှိလာပါတယ်။ အခုလို မောင်ချို့ကို ချစ်တဲ့ ပရိသတ်အများကြီးနဲ့တွေ့ရလို့ အရမ်းလည်း စိတ်လှုပ်ရှားပါတယ် ” ဟုပြောသည်။ အဆိုပါ ပရိသတ်များနှင့်တွေ့ဆုံခဲ့သည့် ပွဲတွင် ချမ်းမြေ့မောင်ချိုမှ တေးသီချင်းများဖြင့်သီဆိုဖျော်ဖြေခြင်း၊ Fan များမှ အမှတ်တရစကားများပြောခြင်းနှင့် လက်ဆောင်များပေးခြင်းများအပြင် ပရိသတ်များစုပေါင်း၍ ကိတ်မုန့်ခွဲခြင်းနှင့် အမှတ်တရဓာတ်ပုံရိုက်ခြင်းတို့ပြုလုပ်ခဲ့ကြကြောင်း သိရသည်။,entertainment,2
တေးသံရှင်အိမ့်ချစ်သည် တစ်ကိုယ်တော်ဖျော်ဖြေပွဲတစ်ပွဲ အား ထပ်မံကျင်းပရန် စီစဉ်ထားပြီး အကယ်ဒမီဓိရာမိုရ်၏ သံစုံတီး၀ိုင်းဖြင့် တင်ဆက်ရန်စီစဉ်ထားကြောင်း သိရသည်။ အဆိုပါဂီတ ဖျော်ဖြေပွဲကို ယခုနှစ်ကုန်ပိုင်း(သို့မဟုတ်) နောက်နှစ်ဆန်းပိုင်းတွင် ကျင်းပနိုင်ရန်စီစဉ်သွားမည် ဖြစ်သည်။ တေးသံရှင်အိမ့်ချစ်သည် အကယ်ဒမီဓိရာမိုရ် ဦးဆောင်တင်ဆက်သည့် NUAC Orchestra Showcase တွင်တေးသီချင်းများ ဖြင့်ပါ၀င်တင်ဆက်ခဲ့ပြီး သံစုံတီး၀ိုင်းဖြင့် တွဲဖက်တင်ဆက်မှုအပေါ် ပရိသတ်အားပေးမှုလည်းများပြားခဲ့ကြောင်း သိရသည်။ “အိမ့်ချစ်ရဲ့တစ်ကိုယ်တော်ပွဲ ထပ်လုပ်ဖို့ရှိပါတယ်။ အဓိကတော့ ဒီပွဲမှာကိုဓိရာမိုရ်ရဲ့ သံစုံတီး၀ိုင်းနဲ့ တွဲဖက်တင်ဆက်ဖို့ စိတ်ကူးထားတယ်။ NUAC ပွဲမှာပါ၀င်သီဆိုခဲ့ရာမှာလည်း အမှတ်တရတွေ အများကြီးပါပဲ။ အိမ့်ချစ်ရဲ့သီချင်းလေးတွေကို အကောင်းဆုံးဖြစ်အောင် တီးခတ်ပုံဖော်ပေးခဲ့ကြတဲ့အတွက် လည်းကျေးဇူးတင်ပါတယ်။ ပရိသတ်တွေကလည်း ဒီတင်ဆက်မှု လေးကိုအားပေးကြလို့ ကျေးဇူးတင်ပါတယ်။ အိမ့်ချစ်ရဲ့တစ်ကိုယ်တော်ပွဲကျရင်လည်း ကိုဓိရာမိုရ်တို့နဲ့တိုင်ပင်ပြီး အကောင်းဆုံးဖြစ်အောင် ကြိုးစားသွားပါမယ်။ အချိန်ယူပြင်ဆင် ပြီးမှတင်ဆက်သွားမှာပါ။ ဒီကြားထဲမှာတော့အိမ့်ချစ်ရဲ့ မီနီအယ်လ်ဘမ် ခွေတစ်ခွေထွက်ပါဦးမယ်။ အဲဒီ အခွေလေးမှာတော့ သီချင်းခြောက် ပုဒ်ပါ၀င်ပြီး အင်္ဂလိပ်ဘာသာနဲ့ရေး သားသီဆိုထားတဲ့ သီချင်းတွေချည်းပါပဲ” ဟု တေးသံရှင်အိမ့်ချစ်က ဆိုသည်။ တေးသံရှင်အိမ့်ချစ်၏ တစ်ကိုယ်တော်ဖျော်ဖြေပွဲကို ၂၀၁၇ နို၀င်ဘာလဆန်းတွင်ကျင်းပခဲ့ပြီး ပရိသတ်အပြည့်အလျှံ အားပေးခဲ့သည်။ ယခုနှစ်အတွင်းတွင် ပရိသတ်များနှင့် နွေးထွေးစွာဖျော်ဖြေခဲ့သည့် mini concert တစ်ခုကိုလည်း ဇွန်လအတွင်းတွင် ရန်ကုန်မြို့ Hard Rock Cafe ၌ ပြုလုပ်ခဲ့သည်။ တေးသံရှင်အိမ့်ချစ်သည် စက်တင်ဘာလအတွင်းတွင် မီနီအယ်လ်ဘမ်တစ်ခု ထွက်ရှိမည်ဖြစ်ကာ အင်္ဂလိပ်ဘာသာဖြင့်ရေးသားသီဆိုထားသည့် တေးသီချင်းခြောက်ပုဒ်ပါ၀င်မည် ဖြစ်သည်။,entertainment,2
မြန်မာရုပ်ရှင်နဲ့ပတ်သက်ရင် မြန်မာနိုင်ငံသားတိုင်းလိုလို စိတ်၀င်စားတဲ့ ရုပ်ရှင်ဇာတ်ကားကတော့ ဗိုလ်ချုပ်အောင်ဆန်း အတၳုပတ္တိရုပ်ရှင်ဇာတ်ကားလို့ပြောရင် မှားမယ်မထင်ပါဘူး။ ဒီဇာတ်ကားကို ရိုက်ကူးနိုင်ဖို့အတွက် လွန်ခဲ့တဲ့ ခြောက်နှစ်ကျော်လောက်ကတည်းက စတင်ခဲ့ပေမယ့် ခုချိန်ထိအောင် အမျိုးမျိုးသောအကြောင်းတွေကြောင့် ရိုက်ကူးနိုင်ခြင်းမရှိသေးပါဘူး။ လက်ရှိမှာတော့ ကော်မတီအသစ်တစ်ရပ်ကို အစိုးရပိုင်းက တာ၀န်ယူဖွဲ့စည်းပြီး ၂၀၁၉ ခုနှစ်ထဲမှာ ရိုက်ကူးပြီးစီးနိုင်ဖို့ ပြင်ဆင်နေပြီဖြစ်ပါတယ်။ အဲဒီပြင်ဆင်မှုတွေထဲမှာ လူငယ်ဘ၀ရဲ့ အကောင်းဆုံးအချိန်ကာလတွေကို ဒီဇာတ်ကားအတွက်ပေးဆပ်ခဲ့တဲ့ ဗိုလ်ချုပ်အဖြစ် ပါ၀င်သရုပ်ဆောင်မယ့် ကျော်ကျော်မျိုးလည်း ပါ၀င်တာကြောင့် ဗိုလ်ချုပ်အဖြစ် အကောင်းဆုံး သရုပ်ဆောင်နိုင်ဖို့ ကျော်ကျော်မျိုးတစ်ယောက် ဘာတွေပြင်ဆင်နေလဲဆိုတာကို မေးမြန်းဖြစ်ခဲ့ပါတယ်… မေး – ဗိုလ်ချုပ်ရုပ်ရှင်အတွက် ပါ၀င်ရွေးချယ်ခံဖြစ်တဲ့အကြောင်းလေးကို ပြန်ပြီး ပြောပြပေးပါဦး။ ဖြေ – ဗိုလ်ချုပ်ရုပ်ရှင်အတွက် လူခေါ်ပြီး ရွေးချယ်မှုပထမအကြိမ်မှာ လူတစ်ရာကျော် ပါ၀င်လျှောက်ထားခဲ့ပြီး သုံးယောက်ကို ရွေးချယ်နိုင်ခဲ့ကြတယ်။ ဒါပေမဲ့ သူတို့စိတ်တိုင်းကျမဖြစ်သေးတဲ့အတွက် နောက်ထပ်တစ်ကြိမ်ထပ်ပြီး လူခေါ်ဖို့ပြင်ဆင်နေတဲ့အချိန်မှာ တိုက်တိုက်ဆိုင်ဆိုင် အဲဒီတုန်းက ၂၀၁၁ ခုနှစ် အင်ဒိုနီးရှားမှာလုပ်တဲ့ဆီးဂိမ်းစ်ပြိုင်ပွဲမှာ ကျွန်တော်တို့ဘောလုံးအသင်း ယှဉ်ပြိုင်မှုမှာ နိုင်ငံတော် သီချင်းဆိုတဲ့အချိန် ကင်မရာတွေက တစ်ယောက်ချင်းအနီးကပ်ရိုက်ပြတဲ့အချိန်မှာ ပရိသတ်တွေက ကျော်ကျော်မျိုးလည်း တူတယ်။ သွားလျှောက်သင့်တယ်ဆိုပြီးပြောလာကြတယ်။ ပြိုင်ပွဲက ပြန်လာချိန်မှာ လည်း အားပေးတဲ့သူတွေကလည်း များတယ်။ သူတို့ဘက်ကလည်း ထပ်ပြီး လူခေါ်တဲ့အတွက် ကျွန်တော်သွားလျှောက်ဖြစ်တယ်။ လူအယောက် ၈၀ ကျော်လောက်ထဲမှာမှ ကျွန်တော်ရွေးချယ်ခံခဲ့ရတာပါ။ မေး – ဗိုလ်ချုပ်အောင်ဆန်း ရုပ်ရှင်ဇာတ်ကားအတွက် စပြီးရွေးချယ်ခံရချိန်ကစပြီး ဒီဇာတ်ကားအတွက် ကိုယ့်ဘက်က ဘယ်လောက်ထိ စိတ်နှစ်ခဲ့လဲ။ ဖြေ – ဗိုလ်ချုပ်အောင်ဆန်းရုပ်ရှင်အတွက် ကျွန်တော်ရွေးချယ်ခံရပြီး ဒီရုပ်ရှင်အတွက် ကျွန်တော်စပြီး ဘက်ပြောင်းလိုက်တဲ့အချိန်က ဘောလုံးသမားတစ်ယောက်အတွက် တကယ်ကို ခေတ်ကောင်းတဲ့အချိန်ပါ။ လက်ရွေးစင်ထဲလည်းပါတယ်။ လစာလည်း ကောင်းခဲ့တယ်။ ဒါပေမဲ့ ကျွန်တော်ခံယူလိုက်တာက ဒီဇာတ်ကားမှာ ကျွန်တော်သည် ဗိုလ်ချုပ်အောင်ဆန်းနေရာကနေ ပါ၀င်သရုပ်ဆောင်ခွင့်ရခြင်းက လူဖြစ်ရကျိုးနပ်တဲ့အလုပ်တစ်ခုလို့ ကျွန်တော်ခံယူခဲ့တယ်။ ဒီလိုလုပ်နိုင်ဖို့ ပိုက်ဆံရှိတိုင်းလည်း မရဘူး။ လုပ်ချင်တိုင်းလည်း လုပ်လို့မရတဲ့အလုပ်မျိုးလေ။ အဲဒီလိုပဲ စိတ်နှစ်ထားပြီး လုပ်ခဲ့တာပါ။ မေး – ဗိုလ်ချုပ်အောင်ဆန်းအပေါ်မှာရော ကျော်ကျော်မျိုးရဲ့ပုဂ္ဂလိကခံစားချက်က ဘယ်လိုရှိလဲဲ။ ဖြေ – ဗိုလ်ချုပ်က သူ့ဘ၀တစ်လျှောက်လုံးကို နိုင်ငံလွတ်လပ်ရေးအတွက် ရှင်သန်ခဲ့တယ်လို့ ခံစားရတယ်။ ဘာမှမဟုတ်တဲ့ အနေအထိုင် အစားအသောက်လို ကိစ္စသေးသေးလေးတွေမှာတောင်မှ လွတ်လပ်ရေးနဲ့ ပတ်သက်ပြီးထားတဲ့ သူ့ရဲ့စိတ်ထားက လေးစားဖို့ကောင်းလွန်းပါတယ်။ မေး – ဗိုလ်ချုပ် ရုပ်ရှင်ဇာတ်ကားအတွက် ဒုတိယအကြိမ် ပြန်လည်လေ့ကျင့်ပြင်ဆင်မှုတွေကို ဘယ်အချိန်ကစပြီး လုပ်ဖြစ်ခဲ့လဲ။ ဖြေ – သာသနာရေးနဲ့ယဉ်ကျေးမှု၀န်ကြီးဌာနက တာ၀န်ပြီး ဒီဇာတ်ကားအတွက် ပြင်ဆင်မှုတွေကို ၂၀၁၈ ခုနှစ် နှစ်ဆန်းပိုင်းလောက်မှာစပြီးလုပ်ခ့ဲတာပါ။ ကျွန်တော့်အတွက် နေထိုင်စားသောက်မှုကစလို့ အစစအရာရာမှာ လိုလေးသေးမရှိတ့ဲ ကူညီထောက်ပ့ံမှုတွေနဲ့ ဇာတ်ကား ရိုက်တော့မယ်ဆိုတဲ့အတွက် အစစအရာရာပြန်ပြီး ပြင်ဆင်လေ့ကျင့်မှုတွေလုပ်ဖြစ်တယ်။ ရက်သတ္တပတ်တစ်ခုရဲ့ တနလာၤနဲ့ ဗုဒ္ဓဟူးတွေမှာ ဆရာဦးမြဟန်တို့ ဦးဇော်လင်းတို့နဲ့အတူ ဗိုလ်ချုပ်အကြောင်းကို အသေးစိတ်ထဲ ထဲ၀င်၀င်လေ့လာသိရှိနိုင်ဖို့ လေ့လာမှုတွေလုပ်တယ်။ အင်္ဂါနဲ့ကြာသပတေးနေ့တွေမှာ မြင်းစီးသင်ရတယ်။ အင်္ဂါ၊ ကြာသပတေးနဲ့သောကြာ ညနေပိုင်းတွေမှာ ဂျပန်စာသင်ရတယ်။ စနေနဲ့တနင်္ဂနွေနေ့တွေမှာတော့ ဆရာဦးရဲထွဋ်ရဲ့ အင်္ဂလိပ် စာနဲ့အင်္ဂလိပ်စကားပြောတွေအတွက် သင်ကြားလေ့ကျင့်တာတွေလုပ်နေပါတယ်။ နောက်ပြီး စစ်ပညာသင်တန်းတွေလည်း သင်ကြားရတယ်။ မေး – သရုပ်ဆောင်ပိုင်းနဲ့ ပတ်သက်ပြီးတော့ရော ဘာတွေလုပ်ဖြစ်နေလဲဲ။ ဖြေ – သရုပ်ဆောင်ပိုင်းအတွက်ကတော့ ပထမတစ်ခေါက် လေ့ကျင့်ပြင်ဆင်မှုတွေမှာ ပြင်သစ်က ဒါရိုက်တာနဲ့သရုပ်ဆောင်သင်ရတယ်။ သင်တန်းဆင်း လက်မှတ်လည်း ရထားပြီးပြီ။ သရုပ်ဆောင်ပိုင်းအတွက်ကတော့ ကျွန်တော်က ဒီခြောက်နှစ်လောက်အတွင်းမှာ ကိုယ့်ဘာသာကိုယ်လည်း အကြိမ်ကြိမ်သရုပ်ဆောင် လေ့ကျင့်မှုတွေကို ရူးသွပ်စွာနဲ့ လေ့ကျင့်နေခဲ့တာဆိုတော့ ခုချိန်မှာ ကိုယ့်ဘာသာကိုယ်တော့ အဆင်သင့်ဖြစ်နေပြီလို့ ယုံကြည်တယ်။ မေး – ဗိုလ်ချုပ် ဇာတ်ကားရိုက်ကူးဖို့ ပြင်ဆင်နေရင်း မရိုက်ဖြစ်တဲ့အချိန်မှာ နယ်ပြန်သွားခဲ့တဲ့အချိန်ကာလက ဘယ်လောက်ကြာသွားခဲ့လဲ။ ဖြေ – ဇာတ်ကားက ရိုက်ကူးဖို့အတွက် အကြောင်းအမျိုးမျိုးနဲ့ ကြန့်ကြာနေခဲ့ချိန်မှာ ကျွန်တော် နယ်ပြန်သွားခဲ့တာကိုက သုံးလေးနှစ်လောက်ကြာခဲ့တယ်။ မေး – ဇာတ်ကား မရိုက်ကူးနိုင်သေးတဲ့ အချိန်ကာလကြာနေချိန်မှာ ကျော်ကျော်မျိုးအနေနဲ့အဓိကကြုံရတဲ့ အခက်အခဲက ဘာတွေဖြစ်မလဲ။ ဖြေ – အဲဒီအချိန်တွေမှာ တချို့က ကျွန်တော်တော့ ဘ၀ပြီးသွားလို့ ထင်ခဲ့ကြတာတွေရှိတယ်။ နောက်ပြီး ကျွန်တော့်အတွက် အဓိက ခံစားခဲ့ရတဲ့စကားက ‘မင်း ဇာတ်ကား မရိုက်တော့ဘူးလား’ ၊ ‘မင်း ဇာတ်ကားက ဘယ်လိုတုံး’ ဆိုတဲ့စကားတွေပဲ။ မေး – ဇာတ်ကား မရိုက်ဖြစ်သေးတဲ့အချိန်မှာ ကိုယ့်အနေနဲ့ဒီဇာတ်ကားမှာ ပါ၀င်ဖို့ရွေးချယ်ခံရခြင်းအတွက် နောင်တရတာမျိုးဖြစ်မိလား။ ဖြေ – အဲဒီလိုမျိုး နောင်တရတဲ့စိတ်ခံစားမှုမျိုးရောအတွေးမျိုးရော ကျွန်တော့်မှာလုံး၀မရှိခဲ့ပါဘူး။ မေး – အောင်ဆန်းရုပ်ရှင်ရိုက်ကူးပြီးတဲ့နောက်ပိုင်းမှာရော အနုပညာအလုပ်တွေဆက်ပြီး လုပ်သွားမလား။ ဖြေ – မရှိပါဘူး။ သရုပ်ဆောင်ဖို့ဆိုတာကလည်း ကျွန်တော်က ဒီဇာတ်ကားအတွက်ပဲ ကြိုးစားခဲ့တာပါ။ ဒါ့ကြောင့် ဒီဇာတ်ကားပြီးသွားရင် သရုပ်ဆောင်အလုပ်တွေဆက်လုပ်ဖြစ်မှာ မဟုတ်ပါဘူး။,entertainment,2
Rays of Amour မှတ်တမ်းဇာတ်ကားကို အမေရိကန်နိုင်ငံ လော့အိန်ဂျလိစ်မြို့၌ ပြုလုပ်မည့် မြန်မာရုပ်ရှင်ပွဲတော်တွင် ပြသရန် ရွေးချယ်ခံထားရကြောင်း သိရသည်။ မြန်မာရုပ်ရှင်ပွဲတော်ကို စက်တင်ဘာ ၁၅၊ ၁၆ ရက်များတွင် ပြုလုပ်မည်ဖြစ်ကာ ရွေးချယ်ခံရသည့် ဇာတ်ကားတစ်ကားဖြစ်သော Rays of Amour ဇာတ်ကားသည် ဒါရိုက်တာစိန်လျှံထွန်း ရိုက်ကူးထားခြင်း ဖြစ်သည်။ ယင်းဇာတ်ကားမှာ နာဂဒေသတွင် အခြေတည်ရိုက်ကူးထားသည့် ဇာတ်ကားဖြစ်ကြောင်း သိရသည်။ “အမေရိကန်နိုင်ငံ လော့အိန်ဂျလိစ်မြို့မှာ ပြုလုပ်မယ့် မြန်မာရုပ်ရှင်ပွဲတော်အတွက် ကျွန်တော်ရိုက်ကူးထားတဲ့ ဇာတ်ကားလေး ရွေးချယ်ခံထားရပါတယ်။ ဒီဇာတ်ကားက မနှစ်တုန်းက ၀ဿန်ရုပ်ရှင်ပွဲတော်မှာ ရွေးချယ်ပြသခံထားရတဲ့ ဇာတ်ကားပါ။ အခု အမေရိကန်မှာကျင်းပမယ့် ရုပ်ရှင်ပွဲတော်မှာ ပြသခွင့်ရတဲ့ အတွက်၀မ်းသာပါတယ်” ဟု ဒါရိုက်တာစိန်လျှံထွန်းက ဆိုသည်။ မြန်မာရုပ်ရှင်ပွဲတော်တွင်ပြသမည့် Rays of Amour မှတ်တမ်းဇာတ်ကားမှာ နာဂဒေသ စာရာမေတိတောင်ခြေနောက်ဆုံး မကူရီမျိုးဆက်များနေထိုင်ရာ မသော်ရီရွာတွင် ရိုက်ကူးခဲ့ခြင်းဖြစ်ပြီး နာဂအမျိုးသမီးတစ်ဦး၏ ဘ၀ဖြစ်စဉ်ကို အခြေခံကာပုံဖော်ထားခြင်း ဖြစ်သည်။ အမေရိကန်နိုင်ငံ လော့အိန်ဂျလိစ်မြို့တွင် မြန်မာရုပ်ရှင်ပွဲတော်ကို နှစ်စဉ်ကျင်းပနေခြင်းဖြစ်ကာ ယခုနှစ်တွင် ၁၁ ကြိမ်မြောက်အဖြစ် ကျင်းပခြင်းလည်း ဖြစ်သည်။ ယခုနှစ်အတွက် မှတ်တမ်းဇာတ်ကားများ၊ ဇာတ်ကားတိုများ၊ အင်နီမေးရှင်း ဇာတ်ကားများနှင့် feature film များ အားဖိတ်ခေါ်ခဲ့ရာတွင် ရွေးချယ်ခံရသည့် ဇာတ်ကားများ၏ စာရင်းအားစတင်ကြေညာခြင်း ဖြစ်သည်။ မြန်မာရုပ်ရှင်ပွဲတော်တွင် ပွဲစဉ်အလိုက် ပြသသွားမည့် ဇာတ်ကားများ၏ စာရင်းအား အသေးစိတ်ထပ်မံကြေညာပေးမည် ဖြစ်သည်။,entertainment,2
ရုရှားသမ္မတ ဗလာဒီမာပူတင်က ၂၀၁၆ ခုနှစ်တွင် စတီဗင်ဆီးဂဲလ်ကို လက်ခံတွေ့ဆုံနေစဉ် (Photo: AP) အမေရိကန်နှင့် လူသားချင်းစာနာထောက်ထားမှုဆိုင်ရာ ဆက်ဆံရေးအတွက် ရုရှားအစိုးရက အမေရိကန်အက်ရှင်သရုပ်ဆောင် စတီဗင်ဆီးဂဲလ်ကို အထူးသံတမန်အဖြစ် ခန့်အပ်ခဲ့သည်ဟု ရုရှားနိုင်ငံခြားရေး၀န်ကြီးဌာနက သြဂုတ် ၄ ရက်တွင် ထုတ်ပြန်ခဲ့သည်။ “ရုရှား-အမေရိကန် လူသားချင်းစာနာထောက်ထားမှုဆိုင်ရာ ဆက်ဆံရေးအတွက် စတီဗင်ဆီးဂဲလ်ကို ရုရှားနိုင်ငံခြားရေး၀န်ကြီး ဌာနရဲ့ အထူးသံတမန်အဖြစ် ခန့်အပ်ခဲ့တယ်” ဟု နိုင်ငံခြားရေး၀န်ကြီးဌာန၏ ၀က်ဘ်ဆိုက်တွင် ဖော်ပြခဲ့သည်။ သံတမန်ရာထူးအတွက် ဆီးဂဲလ်သည် လစာရမည်မဟုတ်ဟု နိုင်ငံခြားရေး၀န်ကြီးဌာနက ထုတ်ပြန်ခဲ့သည်။ ဆီးဂဲလ်သည် ယဉ်ကျေးမှု၊ အနုပညာ၊ လူထုနှင့် လူငယ် အပြန်အလှန် အကျိုးပြုမှုတွင် ပူးပေါင်း ဆောင်ရွက်မှု အပါအ၀င် လူသားချင်းစာနာထောက်ထားမှုဆိုင်ရာ နယ်ပယ်တွင် ရုရှား-အမေရိကန် ဆက်ဆံရေးတိုးတက် ကောင်းမွန်ရေးအတွက် ဆောင်ရွက်သွားမည်ဟု ကြေညာချက်တွင် ဖော်ပြခဲ့သည်။ အသက် ၆၆ နှစ် အရွယ်ရှိ ဆီးဂဲလ်သည် ၁၉၈၀ ပြည့်လွန် နှစ်များနှောင်းပိုင်းနှင့် ၁၉၉၀ ပြည့်လွန်နှစ်များအစောပိုင်းတွင် Under Siege၊ Above the Law အစရှိသည့် ဇာတ်ကားများဖြင့် အောင်မြင်မှု အထွတ်အထိပ် ရောက်ရှိခဲ့သည်။ ရုရှားသမ္မတဗလာဒီမာပူတင်က ၂၀၁၆ ခုနှစ်တွင် စတီဗင်ဆီးဂဲလ်ကို ရုရှားနိုင်ငံသားအဖြစ် နိုင်ငံကူး လက်မှတ်ထုတ်ပေးခဲ့သည်။ ပြီးခဲ့သည့်နှစ်များအတွင်း သမ္မတဗလာဒီမာပူတင်နှင့် ရင်းနှီးသည့် ညီအစ်ကို ဆက်ဆံရေး တည်ဆောက်ခဲ့သည့် ဆီးဂဲလ်က ရုရှား၏ခရိုင်းမီးယားအား တိုက်ခိုက်သိမ်းပိုက်မှုနှင့် ပတ်သက်ပြီး ပူတင်ကို သက်ရှိထင်ရှား ကမ္ဘာ့အကြီးမြတ်ဆုံး ခေါင်းဆောင်တစ်ဦးဟု ခေါ်ဆိုခဲ့သည်။ ဆီးဂဲလ်သည် ရုရှားတွင် ပြုလုပ်ခဲ့သည့် ၂၀၁၈ ခုနှစ် ကမ္ဘာ့ဖလား ပြိုင်ပွဲကိုလည်း တက်ရောက်ခဲ့သည်။ မေတွင် ပြုလုပ်ခဲ့သည့် ပူတင်၏ စတုတၳသက်တမ်းအတွက် ကျမ်းသစ္စာကျိန်ဆိုသည့် အခမ်းအနားကို တက်ရောက်သည့် ဧည့်သည်များထဲတွင်လည်း ဆီးဂဲလ် ပါ၀င်ခဲ့သည်။,entertainment,2
မြန််မာ့အနုပညာလောကမှာ တောက်ပတဲ့အနုပညာကြယ်ပွင့်ဖြစ်သလို အနုပညာသက်တမ်းတစ်လျှောက် အောင်မြင်မှုကို တောက်လျှောက်သိမ်းပိုက်လာတဲ့ မင်းသမီးတစ်ယောက်ကတော့ အကယ်ဒမီ ခိုင်သင်းကြည်ပါ။ ကျရာဇာတ်ကောင်စရိုက်တိုင်းကို ပီပီပြင်ပြင်သရုပ်ဆောင်နိုင်ခဲ့သူ ခိုင်သင်းကြည်အနေနဲ့ လက်ရှိ ရုံတင်ပြသနေတဲ့ ‘ပြန်ပေး’ ရုပ်ရှင်ဇာတ်ကားမှာ ပါ၀င်သရုပ်ဆောင်ထားသလို သြဂုတ် ၁၀ ရက်ကစပြီး မြန်မာနိုင်ငံတစ်၀န်းက ရုပ်ရှင်ရုံတွေမှာ ရုံတင်ပြသမယ့် ဣတၳိယရုပ်ရှင်ဇာတ်ကားမှာလည်း ပုံစံတစ်မျိုးနဲ့ ပရိသတ်တွေ တွေ့မြင်ရမှာဖြစ်လို့ ပြန်ပေးရုပ်ရှင်နဲ့ ဣတၳိယ ရုပ်ရှင်ဇာတ်ကားတွေက အမှတ်တရတွေနဲ့ လတ်တလောအနုပညာလှုပ်ရှားမှုတွေအကြောင်း မေးမြန်းဖြစ်ခဲ့ပါတယ် . . . မေး – မခိုင်လေးရဲ့ လတ်တလောအနုပညာလှုပ်ရှားမှုတွေကို သိပါရစေ။ ဖြေ – လက်ရှိမှာတော့ ကြော်ငြာတွေရိုက်ကူးနေပါတယ်။ ဓာတ်ပုံကြော်ငြာတွေရောပေါ့။ နောက်ပြီး ရုပ်ရှင်ကားကြီးတွေ ရိုက်ကူးဖို့ လက်ခံထားတာတွေလည်း ရှိပါတယ်။ မေး – သမီးလေးနဲ့တွဲပြီးတော့ရော အနုပညာလှုပ်ရှားမှုတွေ လုပ်ဖြစ်နေပြီလား။ ဖြေ – သူနဲ့ကတော့ လောလောဆယ် တီဗီကြော်ငြာလေးရိုက်ဖို့ စီစဉ်ထားတာရှိပါတယ်။ မေး – လက်ရှိရုံတင်ပြသနေတဲ့ ‘ပြန်ပေး’ ဇာတ်ကားမှာ မခိုင်လေးရဲ့ ‘မျက်လုံးနဲ့ပဲ စကားပြောမယ်’ ဆိုတာလေးက ပရိသတ်တွေအတွက် မှတ်မှတ်ရရလေးဖြစ်စေတယ်နော်။ ဖြေ – ဟုတ်ကဲ့။ အဲဒီလိုမျိုးလေးတော့ ဖြစ်သွားတာပါ။ အဲဒီပုံစံ အဲဒီစကားလေးက ‘ပြန်ပေး’ ဇာတ်ကားရိုက်တုန်းက သမီးနဲ့ ကိုခန့်တို့က တစ်ယောက်နဲ့တစ်ယောက် စရင်း နောက်ရင်း ပြောနေကျစကားလေးပါ။ အဲဒါကို မခိုင်လေးက ဇာတ်ကားထဲမှာ ကိုယ့် ရဲ့ ဇာတ်ကောင်စရိုက်နဲ့ လိုက်ဖက်မှုရှိတဲ့အတွက် ထည့်ပြီးသုံးဖြစ်ခဲ့တာ။ ဒီဇာတ် ကားလေးက မခိုင်လေးတို့ အနုပညာရှင်တွေအားလုံး သေချာကြိုးစားရိုက်ကူး ထားတဲ့ ဇာတ်ကားလေးဖြစ်သလို လွန်ခဲ့တဲ့ ငါးနှစ်လောက်တည်းက ရိုက်ထား တာဖြစ်ပေမယ့် ခုချိန်ထိ ပရိသတ်တွေအတွက် ကြည့်လို့ကောင်းနေတဲ့ ဇာတ် ကားလေးဖြစ်မှာပါ။ မေး – သြဂုတ် ၁၀ ရက်မှာ ရုံတင်တော့မယ့် ‘ဣတၳိယ’ ဇာတ်ကားမှာရော မခိုင်လေးအနေနဲ့ ဘယ်လိုပုံစံမျိုးနဲ့ ပါ၀င်သရုပ်ဆောင်ထားလဲ။ ဖြေ – အဲဒီဇာတ်ကားမှာတော့ မကြီးစိုး (စိုးမြတ်သူဇာ) နဲ့ ဖွေးဖွေးတို့နဲ့အတူ ညီအစ်မ သုံးယောက်ပေါ့။ ရွာထဲမှာ ခြေမြန်လက်မြန်ရှိတဲ့၊ စွာတဲ့ ညီအစ်မတွေထဲက မခိုင် လေးက အလတ်မ။ စပ်စပ်စုစုနိုင်တဲ့သူအဖြစ် ပါ၀င်ထားတာပါ။ မေး – သရုပ်ဆောင်နဲ့ပတ်သက်ရင် ကိုယ်လုပ်ရမယ့် ဇာတ်ကောင်စရိုက်ကို ဘာပဲဖြစ်ဖြစ် သေချာ ကြိုးစားတတ်ကြတဲ့ မင်းသမီးသုံးလက် တွဲဖက်သရုပ်ဆောင်ဖြစ်တဲ့ အမှတ်တရလေးတွေရှိရင် ပြောပြပေးပါဦး။ ဖြေ – အဲဒီဇာတ်ကားမှာတော့ မကြီးစိုးနဲ့က တွဲဖြစ်နေကြဖြစ်ပေမယ့် ဖွေးဖွေးနဲ့ကတော့ နှစ်ယောက်တွဲဂေါ်တဲ့ဇာတ်ကားမျိုး ရိုက်ထားတာရှိပေမယ့် အဲဒီဇာတ်ကားက ရုံမတင် သေးဘူး။ ဒီဇာတ်ကားမှာတော့ သုံးယောက်စလုံးက အိစိအိစိ တစ်ယောက်မှ မပါဘူး။ အစွာတွေ၊ အသွက် တွေချည်းပဲဆိုတော့ ဇာတ်ကားထဲမှာလည်း သုံး ယောက်စလုံးက အတွဲညီတယ်။ ညီအစ်မသုံးယောက် နဲ့လည်းတကယ်ကိုတူပါတယ်။ ဟာသဇာတ်ကားဖြစ်ပေမယ့် ဖိုက်တင်ခန်းတွေလည်း ပါတဲ့ အတွက် ပရိသတ်တွေအတွက် ထူးထူးခြားခြားဇာတ်ကားလေးဖြစ်မှာပါ။ မခိုင်လေးတို့တွေ လည်း တကယ်ကို သေချာကြိုစားထားပါတယ်။ မေး – ‘ဣတၳိယ’ ဇာတ်ကားမှာ ဖိုက်တင်ခန်းတွေလည်း များတယ်ဆိုတော့ အဲဒီဇာတ်၀င်ခန်းတွေအတွက် သီးခြား လေ့ကျင့်ပြင်ဆင်ရတာတွေရှိလား။ ဖြေ – ဟုတ်တယ်။ ဟာသဇာတ်ကားဆိုပေမယ့်လည်း ဖိုက်တင်ခန်းတွေ၊ ဟာသဖြစ်တဲ့ ဖိုက် တင်ခန်းတွေများတယ်။ အဲဒါကြောင့် ဒါရိုက်တာကိုတောင် ပြောဖြစ်သေးတယ်။ ဟာသဆိုပြီး တော့ ဟာသဇာတ်ကြမ်းကား ဖြစ်နေပြီလို့လေ။ ဖိုက်တင်ခန်းတွေအတွက်ကတော့ သီးခြား ကြီး လေ့ကျင့်ပြင်ဆင်ရတာ မရှိပါဘူး။ ဖိုက်တင်ခန်းတွေက မိန်းကလေးတွေဆိုတော့လည်း အရမ်းဟဲဗီးကြီးတွေလည်း မပါဘူးဆိုတော့လေ။ မေး – မင်းသမီးသုံးလက်အတွက် ထူးခြားတဲ့ဇာတ်လေးဖြစ်နေတဲ့အပေါ်မှာ မခိုင်လေးအနေနဲ့ ကိုယ့်သရုပ် ဆောင်မှုပိုင်းအပေါ် ကျေနပ်အားရမှုရှိလား။ ဖြေ – မင်းသမီးသုံးလက်ပါတဲ့ဇာတ်ဆိုပေမယ့်လည်း ဒီဇာတ်ကားမှာက တစ်ယောက်တည်းသီးခြားလုပ်ကွက်ဆိုတာမျိုးထက် သုံးယောက်စလုံးက အတွဲညီညီနဲ့ ဇာတ်ကို သယ်သွားရတဲ့ ဇာတ်မျိုးပါ။ အားလုံးကလည်း သာတယ်၊ နာတယ်ဆိုတာမျိုးတွေလည်း မရှိပါဘူး။ ဇာတ်ကား အတွက် အားလုံးက သေချာကြိုးစားခဲ့ကြတာပါ။ ကိုယ်ပါ၀င်ရတဲ့အခန်းတွေကိုရော ကိုယ့်ရဲ့ သရုပ်ဆောင်မှုတွေကိုရော ကျေနပ်အားရမှုရှိပါတယ်။ မေး – ဖိုက်တင်ခန်းတွေနဲ့ပတ်သက်ပြီး ဘယ်လိုတွေ အခက်အခဲရှိခဲ့လဲ။ ဖြေ – ဖိုက်တင်ခန်းတွေက အရမ်းခက်ခဲတယ်ဆိုတာမျိုး မရှိပေမယ့် ထဘီတွေနဲ့ ကန်တဲ့အ ခန်းတွေ ရိုက်ရတဲ့အခါမှာတော့ ထမီစကို စုကိုင်ပြီး ကန်ရတာမျိုးတွေလည်း ရှိတာပေါ့။ တော် သေးတယ် ဓာတ်ပုံဆရာကလည်း မိန်းကလေးပဲဖြစ်နေလို့သာ တော်တော့တာပဲ။ မေး – လက်ရှိမှာ ရုံတင်နေတဲ့ဇာတ်ကားတွေက မခိုင်လေးအတွက် ဟာသဇာတ်ကားတွေချည်း ဖြစ်နေတယ် နော်။ ဖြေ – ဟုတ်ပါတယ်။ ရိုက်ထားတဲ့ တခြားဇာတ်တွေရှိပေမယ်လည်း ခုထိတော့ ရုံမတင်နိုင် သေးဘူး ဖြစ်နေတာပေါ့။ နောက်ထပ်ရုံတင်မယ့်ဇာတ်ကားတွေကလည်း ဟာသဇာတ်ကား တွေပဲ များနေဦးမှာ။ အခြားဇာတ်တွေကတော့ နောက်နှစ်လောက်မှပဲ ပရိသတ်တွေ ကြည့်ရ မယ်ထင်တယ်။ မေး – ‘ဣတၳိယ’ ဇာတ်ကားနဲ့ပတ်သက်ပြီး ပရိသတ်တွေကို ပြောချင်တာရှိရင်။ ဖြေ – ဒီဇာတ်ကားလေးက မင်းသမီးသုံးလက်ပေါင်းပြီး ဂေါ်ထားတဲ့ဇာတ်ကားလေးဖြစ်လို့ ပရိသတ်တွေအတွက် ထူးထူးခြားခြားလေးဖြစ်မှာပါ။ အားလုံးကလည်း အတွဲညီညီနဲ့ အကောင်းဆုံး ကြိုးစားထားပါတယ်။ နောက်ပြီး ပျော်ရွှင်စရာ ဟာသဇာတ် ကားကောင်းလေး လည်းဖြစ်တာမို့ ပရိသတ်တွေ ကြိုက်နှစ်သက်မယ်လို့ ထင်ပါတယ်။ လာအားပေးဖို့ ဖိတ်ခေါ် ပါတယ်။,entertainment,2
Photo – soompi ကိုရီးယားရုပ်ရှင်သရုပ်ဆောင်လီ ဒေါင်၀ပ်နှင့် သရုပ်ဆောင်-အဆိုတော်ဘေဆူ ဇီတို့သည် ၎င်းတို့၏ လေးလကြာတွဲခဲ့ခြင်းကို အဆုံးသတ်ကာ လမ်းခွဲလိုက်ကြပြီဖြစ်ကြောင်း ဆူဇီ၏ အေဂျင်စီ JYP Entertainment က ဇူလိုင် ၂ ရက်တွင် ထုတ်ပြန်ခဲ့သည်။ ကုမ္ပဏီ၏ ပြောကြားချက်အရ ထိုနာမည်ကြီး အနုပညာရှင်နှစ်ဦးသည် ၎င်းတို့၏ များပြားလှသော အလုပ်အချိန်ဇယားများကြောင့် ယခုကဲ့သို့လမ်းခွဲလိုက်ကြခြင်းဖြစ်သည်ဟု သိရသည်။ ထိုနှစ်ဦးသည် ၎င်းတို့ စတင်တွဲနေကြသည့် အကြောင်းကို မတ်လ က စတင်အတည်ပြုခဲ့သည်။ ထိုစဉ်ကလီ၏ အေဂျင်စီဖြစ်သော Starship Entertainment က ထိုနှစ်ဦးသည် သီးသန့်တွေ့ဆုံမှုများအတွင်း တဖြည်းဖြည်းရင်းနှီးလာကြသည်ဟု ထုတ်ပြန်ခဲ့သည်။ ၁၉၉၉ ခုနှစ်ကတည်းက အနုပညာ အလုပ်များကို စတင်လုပ်လာခဲ့သော အသက် ၃၆ နှစ်အရွယ် လီသည် Guardian ; The Lonely and Great God သိ ဇာတ်လမ်းတွဲတွင် သေမင်းနေရာမှ ပါ၀င်ခဲ့ပြီးနောက် အာရှတစ်လွှားတွင် နာမည်ကျော်ခဲ့သည်။ အသက် ၂၃ နှစ်အရွယ်ဆူဇီမှာ ၂၀၁၀ ပြည့်နှစ်က missA အဖွဲ့၀င်အဖြစ် စတင်လှုပ်ရှားခဲ့သည်။ ယင်းအဖွဲ့ကွဲသွားပြီးနောက်ပိုင်း ဆူဇီသည် SBS TV မှ ရိုက်ကူးသော ရုပ်သံဇာတ်လမ်းတွဲ While You Were Sleeping တွင် ပါ၀င်သရုပ်ဆောင်ခဲ့သည်။ ယခုနှစ် ဇန်နဝါရီလကလည်း ဆူဇီတစ်ကိုယ်တော်တေး အယ်ဘမ်တစ်ခု ဖြန့်ချိခဲ့သည်။,entertainment,2
"မြန်မာနိုင်ငံမှ ပန်းချီဆရာမခြူးေ၀ငြိမ်း ပိုလန်နိုင်ငံ၏ မြို့တော်ဖြစ်သည့် ဝါဆောမြို့ရှိ အနုပညာပြတိုက်တွင်ပြုလုပ်လျက်ရှိသည့် တစ်ကိုယ်တော်ပန်းချီပြပွဲကို ဇူလိုင် ၃ ရက်မှ စတင်ပြီး Solec 24,00 – 403 Warszawa, Poland ရှိ Asia and Pacific Museum ၌ ပြသနေခြင်းဖြစ်ကြောင်း သိရသည်။ အဆိုပါပန်းချီပြပွဲတွင် ရတနာပုံခေတ် ပုရပိုက်အဟောင်းထဲမှ အပျိုတော်တစ်ရာ ရုပ်ပုံလွှာတွေနှင့် ပစ္စုပ္ပန်အမျိုးသမီးတို့၏ ၀တ်စားဆင်ယင်မှု ၊အနေအထိုင်ပုံစံများကို သူ့ခေတ်သူ့အခါအလိုက် ကွဲပြားခြားနားမှုများကို ပုံဖော်ဖန်တီးထားသည့် ပန်းချီကားများအား ပြသထားသည်။ “ ဒီမှာ ပွဲလုပ်တဲ့အတွေ့အကြုံအဖြစ် ထူးခြားတာလေးတွေတော့ သိပ်မရှိပါဘူး။ ဒါပေမဲ့ ဒီဝါစောက ပြတိုက်လေးမှာ ပါ၀င်ခွင့်ရဖို့ဆိုတာ ကိုယ့်အိပ်မက်လေးတစ်ခုဖြစ်သလို အခုလို ပထမဆုံး အခွင့်အရေးလေးအတွက်လည်း စိတ်လှုပ်ရှားနေပါတယ်။ ပန်းချီကားတွေကို သငေ်္ဘာနဲ့ပို့ရတယ်။ နှစ်လလောက် ကြိုပြီးတော့ ဒီမှာ ဘောင်ပြန်သွင်းတာတွေ လုပ်ရတယ်။ ခံစားချက်ကတော့ နည်းနည်း စိတ်ပူတယ်။ အားလုံးကလည်း အကုန်သေချာပံ့ပိုးပြီး ပြပွဲလေးဖြစ်မြောက်အောင် ကူညီ ပေးထားတော့ ကိုယ့်ဘက်ကလည်း ပန်းချီကားတွေနဲ့ တစ်ဆင့်ထိုက်တန်တဲ့ ပျော်ရွှင်ကျေနပ်မှုလေး ပေးချင်တယ်။ ပြပွဲစီစဉ်ပေးရတာ ပင်ပန်းရကျိုးနပ်စေချင်တာ နိုင်ငံမတူ ဓလေ့စရိုက်မတူတော့ ကိုယ့်မြန်မာတစ် ယောက်အမြင်နဲ့ ဖန်တီးထားတာတွေ စိတ်၀င်စားမှု ရှိပါ့မလားလို့ စိတ်တော့ နည်းနည်းပူတယ်။ စိတ်ပူတဲ့ ခံစားချက်ပြီးသွားတော့ ပျော်တာပေါ့။ ဒီလိုပြဖို့ အခွင့်အရေးရတဲ့ နောက်ထပ် ပန်းချီတွေ ထပ်ဆွဲဖို့ အားတက်ရပါတယ်။ ဒီပွဲမှာ ထူးခြားတာက မြန်မာပြည်က ပိတ်စတွေပေါ်မှာ အခရိုင်းလစ်နဲ့ မတူညီ ကွဲပြားတဲ့ အမျိုးသမီးလေးတွေကို ဖန်တီးရေးဆွဲထားတယ်။ ကိုယ်တိုင်လက်နဲ့ ပြုလုပ်ရတာ ဖြစ်တဲ့အတွက် နိုင်ငံခြားကလာတဲ့ အော်ရယ်ဂျင်နယ်ကင်းဗတ်တွေလောက် မညီညာတာတွေ ရှိတယ်။ နိုင်ငံတကာစံချိန်မီအောင်တော့ ကိုယ်တိုင်လက်နဲ့ လုပ်တယ်။ လုပ်ရင်းနဲ့ တွေ့တာတစ်ခုက ချည်ထည်တွေကို ကင်းဗတ်ကို အသုံးပြုချင်တာ၊ စစချင်းတော့ ဘယ်လိုမှ အဆင်မပြေဘူး။ အရောင်တွေ၊ နောက်ခံချိတ်အဆင်တွေပါပြီးသားဆိုတော့ တစ်နှစ်ခွဲလောက် စမ်းသပ်ပြီးတော့မှ အောင်မြင်တယ်လို့ ပြောလို့ရတယ်။အဲဒီနောက်ပိုင်း ဆက်တိုက် ချည်ထည်တွေပေါ်မှာပဲ ဆွဲဖြစ်တယ်။ အမျိုးသမီးပုံလေးတွေချည်းပါပဲ”ဟု ပန်းချီခြူးေ၀ငြိမ်းက ပြောကြားသည်။ ပန်းချီခြူးေ၀ငြိမ်းသည် ၂၀၁၄ ခုနှစ်တွင် SPEED အမည်ရှိ တစ်ကိုယ်ပန်းချီပြပွဲကို စတင်ပြုလုပ်ခဲ့ပြီး ၂၀၁၇ ခုနှစ်တွင် SYNONYMOFSELF နှင့် Verites Alternatives ပြပွဲများကို ပြုလုပ်ခဲ့သည်။ ၂၀၁၈ ခုနှစ် မတ်လတွင် ခု၊ ဆယ်၊ ရာအမည်ဖြင့် မြန်မာနိုင်ငံတွင် တစ်ကိုယ်တော်ပန်းချီပြပွဲအား ပြသခဲ့ပြီး ပြင်သစ်နိုင်ငံတွင် Our Turn Now အမည်ဖြင့် တစ်ကိုယ်တော်ပန်းချီပြပွဲကို ဇွန်လအတွင်း ပြသခဲ့သည်။",entertainment,2
ကွယ်လွန်သူ လူဖြူလူမည်း ခွဲခြားမှုဆန့်ကျင်ရေးပြယုဂ် နယ်ဆင်မင်ဒဲလား၏ အသက် ၁၀၀ ပြည့်မွေးနေ့အတွက် တောင်အာဖရိကမြို့တော် ဂျိုဟန်နက်စဘက်၌ ပြုလုပ်မည့် ဆင်းရဲမွဲတေမှုတိုက်ဖျက်ရေး ဖျော်ဖြေပွဲတွင် ဘီယွန်းစေးနှင့် ဂျေဇီးတို့က အဓိကအဆိုတော်များအဖြစ် ဖျော်ဖြေမည်ဟု ဆင်းရဲမွဲတေမှု တိုက်ဖျက်ရေးလှုပ်ရှားမှု Global Citizen က ထုတ်ပြန်ခဲ့သည်။ ဘီယွန်းစေးသည် ၂၀၀၃ ခုနှစ်တွင် HIV၊ AIDS နှင့်ပတ်သက်ပြီး ပညာပေးရန်အတွက် မင်ဒဲလားစီစဉ်သည့် ဖျော်ဖြေပွဲတစ်ခုတွင် ဖျော်ဖြေခဲ့ဖူးသည်။ ယင်းဖျော်ဖြေပွဲကျင်းပခဲ့ပြီး နှစ်နှစ်အကြာတွင် လန်ဒန်ရှိ Trafalgar Square ၌ ဆင်းရဲမွဲတေမှု တိုက်ဖျက်ရေးအတွက် ဖျော်ဖြေပွဲများပြုလုပ်ရန် မင်ဒဲလားက တိုက်တွန်းခဲ့သည်။ ဒီဇင်ဘာ ၂ ရက်တွင် FNB အားကစားကွင်း၌ ပြုလုပ်မည့် ယင်းဖျော်ဖြေပွဲတွင် အက်ဒ်ရှီးရန်၊ ဖာရဲ၀ီလျံ၊ ခရစ်မာတင်၊ D’banj၊ ဖီမီကူတီ၊ ရှိုမက်ဂျိုဇီ၊ တီဝါဆာဗေ့ဂျ်၊ ၀ဇ်ကစ်ဒ်နှင့် Pearl Jam အဖွဲ့၏ အဆိုတော် အက်ဒီဗက်ဒါတို့လည်း ပါ၀င်ဖျော်ဖြေမည်ဖြစ်ပြီး ကမ္ဘာ့အဆိုးရွားဆုံး ဆင်းရဲမွဲတေမှုကို တိုက်ဖျက်ရန်အတွက် ကြိုးပမ်းမှုတွင် ကမ္ဘာ့ခေါင်းဆောင်များပါ၀င်ရန် စည်းရုံးမည်ဟု Global Citizen က ဇူလိုင် ၉ ရက်တွင် ထုတ်ပြန်ခဲ့သည်။ ယင်းဖျော်ဖြေပွဲတွင် တောင်အာဖရိက ဟစ်ဟော့ထုတ်လုပ်သူ Cassper Nyovest အပါအ၀င် အာဖရိကတိုက်၏ အထင်ရှားဆုံး ဂီတပညာရှင်များလည်း ပါ၀င်မည်ဖြစ်သည်။ ကမ္ဘာ့အဆင်းရဲဆုံးနိုင်ငံကို အကူအညီပေးရန်အတွက် ယင်းဖျော်ဖြေပွဲတွင် လှူဒါန်းငွေ ဒေါ်လာ တစ်ဘီလျံခန့် ရရှိနိုင်ခြေ ရှိသည်ဟု ခန့်မှန်းထားသည်။ ၂၀၃၀ ပြည့်နှစ်မတိုင်မီ အလွန်အမင်း ဆင်းရဲမွဲတေမှုအဆုံးသတ်ရန် ရည်ရွယ်သည့် Global Citizen လှုပ်ရှားမှုအဖြစ် ဖျော်ဖြေပွဲများကို ၂၀၁၂ ခုနှစ် ကုလသမဂ္ဂ အထွေထွေညီလာခံကျင်းပစဉ်အတွင်း နယူးယောက်ရှိ Central Park တွင် စတင် ကျင်းပခဲ့သည်။ ဂျိုဟန်နက်စဘက်တွင် ပြုလုပ်မည့် ဖျော်ဖြေပွဲသည် Global Citizen ၏ အကြီးဆုံး ဖျော်ဖြေပွဲဖြစ်ကြောင်း ယင်းလှုပ်ရှားမှုကို ထူထောင်သူ၊ အမှုဆောင်အရာရှိချုပ် ဟျုအီဗန်က ပြောကြားခဲ့သည်။ သမားရိုးကျ ပရဟိတဖျော်ဖြေပွဲများနှင့် မတူသည်မှာ Global Citizen ဖျော်ဖြေပွဲ လက်မှတ်များသည် နိုင်ငံတကာဖွံ့ဖြိုးတိုးတက်မှုတွင် ကူညီပံ့ပိုးပေးရန် အစိုးရများကို စာရေးသားတိုက်တွန်းခြင်း အစရှိသည့် လှုပ်ရှားမှုများအား လုပ်ဆောင်ခဲ့သူများကို အခမဲ့ ပေးေ၀ခဲ့ခြင်းဖြစ်သည်။,entertainment,2
မာဗယ်၏ စူပါဟီးရိုးဇာတ်ကောင်များဖြစ်သည့် Spider-Man နှင့် Doctor Strange တို့ကို စတန်းလီနှင့်အတူ ပူးတွဲဖန်တီးခဲ့သည့် အမေရိကန်ကာတွန်းဆရာ စတိဗ်ဒစ်ကိုသည် ဇွန် ၂၉ ရက်တွင် ကွယ်လွန်ခဲ့သည်ဟု တာ၀န်ရှိသူများက ဇူလိုင် ၆ ရက်တွင် ထုတ်ပြန်ခဲ့သည်။ အသက် ၉၀ အရွယ်ရှိ ဒစ်ကိုသည် မက်ဟက်တန်ရှိ ၎င်း၏တိုက်ခန်းတွင် သေဆုံးခဲ့ခြင်းဖြစ်သည်ဟု Hollywood Reporter က ဖော်ပြခဲ့သော်လည်း အသေးစိတ်ကို အတည်မပြုခဲ့ပေ။ ၁၉၂၇ ခုနှစ်တွင် မွေးဖွားခဲ့သည့် ဒစ်ကိုသည် Marvel Comic ၏ အမှုဆောင်အရာရှိချုပ်ဖြစ်လာမည့် စတန်းလီနှင့် ၁၉၆၀ ပြည့်လွန် အစောပိုင်းနှစ်များတွင် ကာတွန်းဇာတ်ကောင်များကို ပူးတွဲဖန်တီးခဲ့သည်။ ဒစ်ကိုသည် Spider-Man ၏ အထင်ကရ အနီရောင်နှင့်အပြာ ရောစပ်ထားသည့်၀တ်စုံနှင့် ၎င်း၏လက်ကောက်၀တ်တွင် ၀တ်ဆင်သည့် web-shooters ကိရိယာကို ဖန်တီးခဲ့သူဖြစ်သည်။ “စတိဗ်ကွယ်လွန်သွားတဲ့အတွက် မာဗယ်မိသားစုက ၀မ်းနည်းပူဆွေးရပါတယ်။ စတိဗ်က Marvel Universe ကို ပြောင်းလဲစေခဲ့သူပါ။ သူဖန်တီးတဲ့အနုပညာတွေက ဘယ်တော့မှမေ့လျော့မှာ မဟုတ်ပါဘူး” ဟု Marvel Entertainment ၏ ဥက္ကဋ္ဌ Dan Buckley က ဇူလိုင် ၇ ရက်တွင် ကြေညာချက် ထုတ်ပြန်ခဲ့သည်။ ဒစ်ကိုသည် လီသည် သဘောထားကွဲလွဲမှု ဖြစ်ပွားမှုကြောင့် ၁၉၆၆ ခုနှစ်တွင် မာဗယ်မှ ထွက်ခွာခဲ့သည်။ ၎င်းသည် DC Comics အပါအ၀င် အခြားထုတ်ေ၀သူများအတွက် ကာတွန်းဇာတ်ကောင်များ ဖန်တီးပေးခဲ့သည်။ ၁၉၇၉ ခုနှစ်တွင် မာဗယ်အတွက် ကာတွန်းဇာတ်ကောင်ကို ထပ်မံရေးဆွဲပေးခဲ့သည်။ “စတိဗ်က Spider-Man ဇာတ်ကောင်ကို ပူးတွဲဖန်တီးသူအဖြစ်ပဲ ကျော်ကြားတာမဟုတ်ပါဘူး။ DC အတွက် Question နဲ့ Hawk and Dove ဇာတ်ကောင်တွေကို ဖန်တီးသူအဖြစ်လည်း ကျော်ကြားခဲ့တဲ့ အနုပညာရှင်တစ်ဦးပါ” ဟု DC Entertainment ၏ အမှုဆောင် တီထွင်ဖန်တီးမှုအရာရှိ ဂျင်လီက Twitter တွင် ရေးသားခဲ့သည်။,entertainment,2
ကွယ်လွန်သူ အဆိုတော် ၀ှစ်တနီဟူစတန်၏ ၀မ်းနည်းပူဆွေးဖွယ် ဘ၀အကြောင်း ရိုက်ကူးထားသည့် မှတ်တမ်းရုပ်ရှင် Whitney ကို ဇူလိုင် ၆ ရက်တွင် အမေရိကန်၌ ဖြန့်ချိခဲ့သည်။ ဟူစတန် ကလေးအရွယ်တွင် လိင်ပိုင်းဆိုင်ရာ စော်ကားခံရမှု အကြောင်းထည့်သွင်း ရိုက်ကူးထားသည့် ယင်းမှတ်တမ်းရုပ်ရှင် ရိုက်ကူးရေးတွင် ၎င်း၏ မိသားစု၀င်များက ပူးပေါင်းပါ၀င်ခဲ့သည်။ အော်စကာဆုရ ဒါရိုက်တာ ကီဗင်မက်ဒေါ်နယ် ရိုက်ကူးသည့် ယင်းမှတ်တမ်းရုပ်ရှင်ကို မေတွင် ကျင်းပခဲ့သည့် ကိန်းရုပ်ရှင်ပွဲတော်၌ ပွဲဦးထွက် ပြသခဲ့သည်။ ယင်းမှတ်တမ်းရုပ်ရှင်တွင် ဟူစတန်၏ တစ်ကြိမ်မျှ ထုတ်ပြန်ခဲ့ဖူးခြင်း မရှိသည့် ဗီဒီယိုများနှင့် ခင်ပွန်းဖြစ်သူ ရက်ပ်အဆိုတော် ဘော်ဘီဘရောင်းနှင့် ဆက်ဆံရေး အဆင်မပြေဖြစ်ခဲ့သည့် အကြောင်းအရင်းကိုလည်း ထည့်သွင်းရိုက်ကူးထားသည်။ ဟူစတန်နှင့် ဘရောင်းသည် ၁၉၉၂ ခုနှစ်တွင် လက်ထပ်ခဲ့ပြီး အိမ်ထောင်သက် ၁၄ နှစ်အကြာတွင် ကွာရှင်းခဲ့သည်။ ဟူစတန် သေဆုံးမှုသည် မူးယစ်ဆေးသုံးစွဲမှုနှင့် ပတ်သက်မှုမရှိဟု ဘရောင်းက ပြောကြားခဲ့သော်လည်း သေမှုသေခင်း စုံစမ်းစစ်ဆေးရေး အရာရှိကမူ မူးယစ်ဆေးသည် အဓိကအချက်အဖြစ် ပါ၀င်ခဲ့သည်ဟု ပြောကြားခဲ့သည်။ ယင်းမှတ်တမ်းရုပ်ရှင်တွင် ဟူစတန်နှင့် ဘရောင်းတို့က သမီးဖြစ်သူ ဘော်ဘီခရစ္စတီးနားဘရောင်းကို ပစ်ပယ်ထားမှုကိုလည်း ထည့်သွင်းရိုက်ကူးထားသည်။ “ဟူစတန်နဲ့ တွေ့ဆုံမေးမြန်းခဲ့ရာမှာ သူ့ရဲ့အဆင်မပြေဖြစ်ခဲ့တဲ့ အကြောင်းအရင်းတွေ အများကြီးကို သိခဲ့ရတယ်” ဟု ကီဗင်မက်ဒေါ်နယ်က ပြောကြားခဲ့သည်။ ဟူစတန်သည် ၁၉၉၂ ခုနှစ်တွင် The Bodyguard ဇာတ်ကားဖြင့် သရုပ်ဆောင်လောကသို့ ၀င်ရောက်ခဲ့သည်။ ၁၉၉၀ ပြည့်လွန်နှစ်များတွင် ကျော်ကြားသည့် ပေါ့ပ်အဆိုတော်တစ်ဦးဖြစ်သော ဟူစတန်သည် ၂၀၁၂ ခုနှစ် ဖေဖော်ဝါရီ ၁၁ ရက်တွင် ဘီဗာလီဟေး၊ ဟီလ်တန် ဟိုတယ်ရှိ ရေချိုးကန်ထဲတွင် သေဆုံးခဲ့သည်။ နှလုံးရောဂါနှင့် ကိုကင်း သုံးစွဲမှုသည် ဟူစတန်သေဆုံးရသည့် အဓိက အကြောင်းရင်းဖြစ်သည်ဟု သေမှုသေခင်းစုံစမ်းရေး အရာရှိ၏ အစီရင်ခံစာတွင် ဖော်ပြခဲ့သည်။,entertainment,2
"ကေပေါ့ပ်အမျိုးသားအဆိုတော်အဖွဲ့ BTS ၏ နောက်ဆုံးထွက်ရှိသည့် Love Your self: Tear အယ်လ်ဘမ်သည် Billboard 200 စာရင်းတွင် သီတင်းပတ်ခုနစ်ပတ်အထိ ဆက်လက်ဖော်ပြခံနေရဆဲ ဖြစ်သည်။ မေ ၁၈ ရက်က ဖြန့်ချိခဲ့သည့် ယင်းအယ်လ်ဘမ်သည် ဇူလိုင် ၁၁ ရက်တွင် Billboard 200 စာရင်း၏ နံပါတ် ၄၇ နေရာ၌ ဖော်ပြခံခဲ့ရသည်။ ယင်းအယ်လ်ဘမ်တွင် ပါ၀င်သည့် Fake Love သီချင်းသည်လည်း Hot 100 စာရင်းတွင် သီတင်းခြောက်ပတ်ဆက်တိုက် ဖော်ပြခံနေရဆဲဖြစ်သည်။ အဖွဲ့၀င် ခုနစ်ဦးပါ၀င်သည့် BTS အဖွဲ့၏အယ်လ်ဘမ်သည် ၂၀၁၈ ခုနှစ် ပထမနှစ်၀က်တွင် အမေရိကန်၌ရောင်းအားအကောင်းဆုံး အယ်လ်ဘမ်အဖြစ်လည်း စံချိန်တင်ခဲ့သည်။ Love Yourself: Tear အယ်လ်ဘမ်သည် ဇွန်လကုန်တွင် အမေရိကန်၌ချပ်ရေ ၁၃၂,၀၀၀ ရောင်းချနိုင်ခဲ့သည်ဟု Forbes မဂ္ဂဇင်း က ဖော်ပြခဲ့သည်။ “BTS အဖွဲ့ကို အောင်မြင်မှုရစေတဲ့ အချက်အလက်တွေ အများကြီးရှိတယ်။ သူတို့ရဲ့ဂီတအရည်အသွေးနဲ့ ပူးပေါင်းဆောင်ရွက်မှုအပြင် သူတို့ရဲ့ပရိသတ် ARMY အပေါ်မှာ အလေးအနက်ထားတာတွေက အယ်လ်ဘမ်ရောင်းအားမြင့်တက်မှုကို အထောက်အပံ့ဖြစ်စေခဲ့တယ်။ လူမှုမီဒီယာမှာ BTS အဖွဲ့ရဲ့ ကြီးမားတဲ့သြဇာလွှမ်းမိုးမှုဟာလည်း သူတို့အဖွဲ့ အမေရိကန်မှာ အောင်မြင်မှုရစေတဲ့ အဓိကအချက်လည်း ဖြစ်တယ်” ဟု Forbes က ဖော်ပြခဲ့သည်။ ယင်းအဖွဲ့သည် ၂၀၁၈ ခုနှစ် ဇွန်တွင် တိုင်းမ်မဂ္ဂဇင်းက ထုတ်ပြန်ခဲ့သည့် အင်တာနက်တွင် သြဇာလွှမ်းမိုးမှုအရှိဆုံးပုဂ္ဂိုလ် ၂၅ ဦး စာရင်းတွင်လည်း ပါ၀င်ခဲ့သည်။ BTS အဖွဲ့သည် တတိယမြောက်စတူဒီယို အယ်လ်ဘမ် Love Yourself: Tear အတွက်ကမ္ဘာလှည့်ဖျော်ဖြေပွဲခရီးစဉ်ကို သြဂုတ် ၂၅ ရက်တွင် ဆိုးလ်တောင်ပိုင်းရှိ Jamsil အိုလံပစ်အားကစားရုံတွင် စတင်မည်ဖြစ်ပြီး အမေရိကန်၊ ကနေဒါ၊ ဗြိတိန်နှင့် နယ်သာလန်တို့တွင်လည်း ဖျော်ဖြေမည်ဖြစ်သည်။",entertainment,2
တောင်ကိုရီးယားနှင့်မြောက်ကိုရီးယား ခေါင်းဆောင်များအကြား အထင်ကရ ထိပ်သီး ဆွေးနွေးပွဲနှစ်ကြိမ်ပြုလုပ်ခဲ့ပြီး သံတမန်ဆက်ဆံရေး ပျော့ပျောင်းလာစဉ်အတွင်း ပြည်တွင်းရုပ်ရှင်ပွဲတော်တစ်ခု၌ မြောက်ကိုရီးယားဇာတ်ကားများပြသရန် တောင်ကိုရီးယားအစိုးရက ဇူလိုင် ၁၀ ရက်တွင် မကြုံစဖူးခွင့်ပြုခဲ့သည်။ ငြိမ်းချမ်းရေးစာချုပ်ချုပ်ဆိုခြင်းမရှိဘဲ အဆုံးသတ်ခဲ့သည့် ၁၉၅၀-၅၃ ခုနှစ် ကိုရီးယားစစ်ပွဲအပြီး တောင်နှင့်မြောက်ကိုရီးယားနိုင်ငံသည် စစ်ဖြစ်နေဆဲဖြစ်ပြီး နှစ်နိုင်ငံအစိုးရ၏ ထောက်ခံချက်မရဘဲ ခရီးသွားလာမှုများ၊ စာအဆက်အသွယ်ပြုမှုနှင့် အီးမေးလ်ပို့မှုများ ပါ၀င်သည့် နယ်စပ်ဖြတ်ကျော်အရပ်သား ထိတွေ့ဆက်ဆံမှုအားလုံးကို ပိတ်ပင်ခဲ့သည်။ သို့သော်ဆိုးလ်မြို့စွန်၌ ဇူလိုင် ၁၂ ရက်မှစပြီး ကျင်းပမည့် Bucheon International Fantastic ရုပ်ရှင်ပွဲတော်တွင် မြောက်ကိုရီးယား ရုပ်ရှင်ဇာတ်ကားသုံးကားနှင့် ဇာတ်လမ်းတို ရုပ်ရှင်ခြောက်ကားပြသမည်ကို တောင်ကိုရီးယားတာ၀န်ရှိသူများက ခွင့်ပြုပေးခဲ့သည်ဟု ပွဲစီစဉ်သူများက ပြောကြားခဲ့သည်။ မြောက်ကိုရီးယားရုပ်ရှင်ဇာတ်ကား သုံးကားတွင်၂၀၁၆ ခုနှစ်က ဖြန့်ချိခဲ့သည့် မိဘမဲ့ မောင်နှမသုံးဦးက အတူနေထိုင်ရန် ကြိုးစားသည့်အကြောင်း ရိုက်ကူးထားသည့် The Story of Our Home နှင့် ၂၀၁၂ ခုနှစ်က ဖြန့်ချိခဲ့သည့် ကျွမ်းဘားသမားတစ်ဦးဖြစ်လိုသည့် ရည်မှန်းချက်ကို အကောင်အထည်ဖော်ခဲ့သည့် မိုင်းအလုပ်သမားတစ်ဦးအကြောင်း ရိုက်ကူးထားသည့် အချစ်ဇာတ်မြူးဇာတ်ကား Comrade Kim Goes Flying တို့ ပါ၀င်မည်ဖြစ်သည်။ ဗြိတိန်၊ ဘယ်လ်ဂျီယံနှင့် မြောက်ကိုရီးယားတို့ ပူးတွဲထုတ်လုပ်ခဲ့သည့် The Latter ဇာတ်ကားကို တိုရွန်တိုအပြည်ပြည်ဆိုင်ရာရုပ်ရှင်ပွဲတော်နှင့်တောင်ကိုရီးယားတွင် ကျင်းပခဲ့သည့် ဘူဆန် အပြည်ပြည်ဆိုင်ရာရုပ်ရှင်ပွဲတော်တို့တွင် ယခင်ကပြသခဲ့ဖူးသည်။ မြောက်ကိုရီးယားဒါရိုက်တာများကိုလည်း ဖိတ်ကြားရန်ကြိုးစားခဲ့သော်လည်း တရား၀င်ခွင့်ပြုချက်ကို စောင့်ဆိုင်းနေသည်ဟု ပွဲစီစဉ်သူများက ပြောကြားခဲ့သည်။ မြောက်ကိုရီးယား၏ ယဉ်ကျေးမှုနှင့် ရုပ်ပုံများကို လူထုကို ပြသမှုအတွက် ကိုရီးယား ပူးပေါင်းဆောင်ရွက်ရေး၀န်ကြီးဌာနနှင့် ထောက်လှမ်းရေးအေဂျင်စီအပါအ၀င် အစိုးရအဖွဲ့အစည်းများထံမှ ခွင့်ပြုချက်များရရှိရန် လိုအပ်သည်။ တောင်ကိုရီးယား သမ္မတမွန်းဂျေအင်း လက်ထက်တွင် နယ်စပ်ဖြတ်ကျော် ဆက်ဆံ ရေးနွေးထွေးမှုရှိလာခဲ့ပြီး ဧပြီတွင် မြောက်ကိုရီးယားခေါင်းဆောင် ကင်ဂျုံအွန်နှင့်ထိပ်သီးဆွေးနွေးပွဲပြုလုပ်ခဲ့သည်။တောင်ကိုရီးယား အစိုးရ၏ဖိတ်ကြားချက်အရ ပြုံယမ်းက မြောက်ကိုရီးယားအားကစားသမားများနှင့် အကြီးတန်းတာ၀န်ရှိသူများကို တောင်ကိုရီးယား ဆောင်းရာသီအားကစားပွဲတော်သို့ စေလွှတ်ခဲ့သည်။ တောင်ကိုရီးယားဘတ်စကက် ဘောကစားသမားများသည်လည်း ပြီးခဲ့သည့် သီတင်းပတ်တွင် ပြုံယမ်းသို့ သွားရောက်ခဲ့သည်။,entertainment,2
Photo: AP မာဗယ် ကာတွန်းဇာတ်ကောင်များကို အခြေခံရိုက်ကူးထားသည့် အမေရိကန်စူပါ ဟီးရိုးဇာတ်ကား Ant-Man ၏ နောက်ဆက်တွဲ ဇာတ်ကားသည် အမျိုးသမီးဇာတ်ကောင်များကို ရှေ့တန်းတင်ထားသည့် ဇာတ်ကားဟု မီဒီယာများက ဖော်ပြခဲ့သည်။ Marvel Cinematic Universe (MCU) ၏ ၂၀ မြောက် ဇာတ်ကားဖြစ်သော Ant-Man and The Wasp ဇာတ်ကားသည် အမျိုးသမီး ဇာတ်ကောင် The Wasp ကို ခေါင်းစီးတွင် ထည့်သွင်းထားသည့် ပထမဆုံး စူပါဟီးရိုး ဇာတ်ကားလည်းဖြစ်သည်။ “ဒါက အလွန် အရေးပါမှုတစ်ခုပါပဲ” ဟု Ant-Man and The Wasp ဇာတ်ကားတွင် စူပါဟီးရိုးဇာတ်ကောင် The Wasp အဖြစ် သရုပ်ဆောင်ထားသည့် Evangeline Lilly က ပြောကြားခဲ့သည်။ ယင်းဇာတ်ကားတွင် အမျိုးသမီးများ၏ စွမ်းအားနှင့် လုပ်ဆောင်နိုင်စွမ်းကို အသားပေး ရိုက်ကူးထားသည်ဟုလည်း ၎င်းက ပြောကြားခဲ့သည်။ ၂၀၁၅ ခုနှစ်က ဖြန့်ချိခဲ့သည့် Ant-Man ၏ နောက်ဆက်တွဲဖြစ်သော ယင်းဇာတ်ကားတွင် ဟာနာဂျွန်ကာမန်က အမျိုးသမီးဗီလိန် ဇာတ်ကောင် Ava Foster / Ghost အဖြစ် ပါ၀င်ခဲ့သည်။ Ghost ဇာတ်ကောင်သည် မူလက အမျိုးသားသရုပ်ဆောင်အတွက် ရည်ရွယ်သည့် ဇာတ်ကောင်ဖြစ်သည်။ ကာမန်သည် ဒါရိုက်တာ စတီဗင်စပီးဘာ့ဂ်ရိုက်ကူးသည့် စိတ်ကူးယဉ်သိပ္ပံဇာတ်ကား Ready Player One တွင်လည်း F’Nale Zandor ဇာတ်ကောင်အဖြစ် ပါ၀င်ခဲ့သည်။ မာဗယ်၏ ဇာတ်ကားသစ်တွင် စူပါဗီလိန်ဇာတ်ကောင်အဖြစ် ပါ၀င်ကမ်းလှမ်းခံရမှုကို ကြားသိခဲ့ပြီးနောက် စိတ်လှုပ်ရှားပြီး အော်ဟစ်မိခဲ့သည်ဟု အသက် ၂၈ နှစ် အရွယ်ရှိ ကာမန်က ပြောကြားခဲ့သည်။ ဒါရိုက်တာ ရေးတန်ရိဒ် ရိုက်ကူးပြီး ပေါလ်ရုဒ်၊ Evangeline Lilly ၊ မိုက်ကယ်ပီနာ၊ မိုက်ကယ်ဒေါက်ကလက်၊ ဟာနာဂျွန်ကာမန်၊ ဂျူဒီဂရီယာ၊Walton Goggins တို့ ပါ၀င်သည့် Ant-Man and The Wasp ဇာတ်ကားကို ဇူလိုင် ၆ ရက်တွင် ဖြန့်ချိမည်ဖြစ်သည်။,entertainment,2
ပြဿနာများသော ပေါ့အဆိုတော် ဂျက်စတင်ဘီဘာသည် မော်ဒယ်ဟိုင်လေ ဘိုဒွင်ကို လက်ထပ်ခွင့်တောင်းခံခဲ့သည့်အတွက် မကြာမီတွင် အိမ်ထောင်သည် အမျိုးသားတစ်ဦးဖြစ်လာတော့မည်ဖြစ်ကြောင်း ဇူလိုင် ၈ ရက်က သတင်းများတွင် ဖော်ပြခဲ့သည်။ ဘီဘာသည် ဘိုဒွင်နှင့် ယခင်က တွဲခဲ့ဖူးပြီး နောက်ပိုင်းတွင် အဆက်အသွယ်ပြတ်သွားခဲ့သည်။ ထို့နောက် ၎င်းတို့နှစ်ဦးပြန်တွဲပြီး တစ်လအကြာတွင် စေ့စပ်သည့် သတင်းထွက်ပေါ်လာခြင်း ဖြစ်သည်။ ဘီဘာသည် ဆလီနာဂိုမက်ဇ်နှင့် ပြတ်သွားခဲ့ပြီးနောက် ယခုကဲ့သို့ ဘိုဒွင်နှင့်ပြန်တွဲခဲ့ခြင်းလည်း ဖြစ်သည်။ ကနေဒါနိုင်ငံမှ အသက် ၂၄ နှစ်အရွယ် ပျိုတိုင်းကြိုက်သည့် နှင်းဆီခိုင်ဖြစ်သော ဘီဘာသည် ဇူလိုင် ၇ ရက်ညပိုင်းက ဘဟားမားစ်ရှိ စားသောက်ဆိုင်တစ်ဆိုင်တွင် အသက် ၂၁ နှစ်အရွယ် ဘိုဒွင်ကို လက်ထပ်ခွင့်တောင်းခံခဲ့ခြင်း ဖြစ်သည်။ ထိုသို့ လက်ထပ်ခွင့်တောင်းခံနေပုံကို မရိုက်ကူးကြရန် ဘီဘာ၏ လုံခြုံရေးအဖွဲ့က စားသောက်ဆိုင်ထဲမှလူများကို တောင်းဆိုခဲ့သည်ဟု သိရသည်။ ယခုသတင်းကို ဘီဘာ၏ မိသားစု၀င်များက အတည်ပြုခဲ့ပြီး အဖေနှင့်အမေတို့ကလည်း ဂုဏ်ပြုကြောင်း လူမှုမီဒီယာတွင် ရေးသားခဲ့ကြသည်။ မော်ဒယ်တစ်ဦးဖြစ်သော ဟိုင်လေဘိုဒွင်သည် ရုပ်ရှင်သရုပ်ဆောင် စတီဖင်ဘိုဒွင်၏ သမီးဖြစ်ပြီး အဲလစ်ဘိုဒွင်၏ တူမဖြစ်သည်။ ရောင်းအားအကောင်းဆုံး အဆိုတော်တစ်ဦးဖြစ်သော ဘီဘာသည် နာမည်ကျော် အမျိုးသမီးငယ်များစွာနှင့် တွဲခဲ့ဖူးသူတစ်ဦး ဖြစ်သည်။,entertainment,2
Yangoods တွင်ဖော်ပြထားသော အကယ်ဒမီဖွေးဖွေးနှင့် ၎င်းဖန်တီးထားသောအိတ်များ အကယ်ဒမီဖွေးဖွေး ဒီဇိုင်းရေးဆွဲကာ ဖန်တီးထားသည့် Phway Phway X Yangoods Limited Edition collections အိတ်များအား ဇူလိုင် ၂၀ ရက်တွင် စတင်၀ယ်ယူနိုင်မည်ဖြစ်ကြောင်း သိရသည်။ အဆိုပါ အိတ်များအား ဖွေးဖွေးကိုယ်တိုင်ရေးဆွဲထားသည့် လက်ကိုင်အိတ်ဒီဇိုင်းများဖြစ်ပြီး အရောင်ရွေးချယ်မှုများမှာလည်း ဖွေးဖွေးကိုယ်တိုင် စိတ်ကြိုက်ရွေးချယ်ထားခြင်းဖြစ်ကြောင်း သိရသည် အဆိုပါအိတ်များကို ဇူလိုင် ၂၀ ရက်မှ သာစတင်ရောင်းချမည်ဖြစ်သော်လည်း Preorder များကို ဇူလိုင် ၁၆ ရက်ထိ မှာယူနိုင်မည်ဖြစ်ကြောင်း သိရသည်။ Preorder မှာယူသူများအတွက် ဇူလိုင် ၁၇ ရက်မှ ၁၉ ရက်အထိအိတ်များအား ထုတ်ယူနိုင်မည်ဖြစ်ကာ ဖွေးဖွေးကိုယ်တိုင် fan များအတွက် စီစဉ်ပေးထားသော လက်ဆောင်များကိုလည်း ရရှိနိုင်မည်ဖြစ်ကြောင်း သိရသည်။ လက်မှုအနုပညာလက်ရာ ဖန်တီးမှုများအား ရောင်းချလေ့ရှိသည့် Yangoods နှင့်အကယ်ဒမီ ဖွေးဖွေး၏ အနုပညာလက်ရာအား ပထမဆုံးအကြိမ် ပေါင်းစပ်ထုတ်လုပ်ခြင်းလည်း ဖြစ်သည်။ “အစကတည်းက Yangoods ကအိတ် လေးတွေကို ဖွေးဖွေးအရမ်းကြိုက်တယ်။ မြန်မာမှုလက်ရာတွေကို နိုင်ငံခြားဆန်ဆန်လေးတွေ ဖန်တီးထားတာလေ။ ဖွေးဖွေးကို collaborate လုပ်ဖို့ကမ်းလှမ်းလာတဲ့အခါ အရမ်းပျော်သွားတယ်။ ဖွေးကပုံဆွဲဝါသနာပါသလို ကိုယ့်ဘ၀အတွက်အမှတ်တရတစ်ခုလည်း ဖြစ်မယ်လေ။ ဒီဇိုင်းလေးတွေကတော့ ဖွေးကိုယ်မှာဆွဲထားတဲ့တက်တူး ဒီဇိုင်းလေးတွေလည်းပါမယ်။ ဖွေးကိုပရိသတ်တွေက ချစ်စနိုးနဲ့ ဖွေးစိန်လို့ခေါ်တယ်ဆိုတော့ စိန်တုံးလေးတွေပါမယ်။ ကြာပန်းလေးတွေပါမယ်။ ကြာပန်းကတော့ ရွှံ့နွံထဲကနေ လှပတဲ့ ပန်းလေးတစ်ပွင့်အဖြစ်ပွင့်ရတာဆိုတော့ ဘယ်လောက်ပဲရုန်းကန်ရပါစေ အောင်မြင်အောင် ကြိုးစားနိုင်တယ်ဆိုတဲ့ Theme လေးနဲ့ပေါ့။ ပုံစံငါးပုံစံလောက် ထုတ်ဖို့ရှိပါတယ်။ အရောင်သုံးမျိုးသတ်မှတ်ထားတယ်။ premiere အနေနဲ့ကတော့ pink diamond ရယ် coral သန္တာကျောက် အရောင်ပါမယ်။ မဟူရာကျောက်အရောင်လေးပါမယ်။ ကျောက်အရောင်လေးတွေနဲ့ နာမည်ပေးထားပါတယ်” ဟု အကယ်ဒမီဖွေးဖွေးက ဆိုသည်။ အကယ်ဒမီဖွေးဖွေးနှင့် Yangoods တို့ပူးပေါင်းဖန်တီးထားသည့် အိတ်များအား ဇူလိုင် ၂၀ ရက်တွင်ရောင်းချသွားမည် ဖြစ်သည်။,entertainment,2
အိုင်ယာလန်တေးသံရှင်နှစ်ဦး၏ ဖျော်ဖြေမှု၊ တေးသံရှင်ချစ်ကောင်းနှင့် အိမ့်ချစ်တို့၏ ဖျော်ဖြေမှု၊ ဖက်ရှင်ရှိုးအစီအစဉ်များပါ၀င်မည့် ရန်ပုံငွေဖျော်ဖြေပွဲကို စက်တင်ဘာ ၁၄ ရက်တွင် ရန်ကုန်မြို့ Chatrium Hotel ၌ပြုလုပ်မည်ဖြစ်ကြောင်း သိရသည်။ အဆိုပါရန်ပုံငွေ ဖျော်ဖြေပွဲအစီအစဉ်တွင် အိုင်ယာလန်နိုင်ငံမှ Trumpeter Niall O’ Sullivan နှင့် တေးသံရှင် Sho’na Henneberry တို့ကဖျော်ဖြေမည် ဖြစ်သည်။ ထို့အပြင် တေးသံရှင်ချစ်ကောင်းနှင့် အိမ့်ချစ်တို့သားအဖနှစ်ဦး၏ တေးသီချင်းများ ဖြင့်ဖျော်ဖြေတင်ဆက်မှုများလည်းပါ၀င်မည် ဖြစ်သည်။ ယင်းဂီတဖျော်ဖြေပွဲတွင် အိုင်ယာလန် တေးသံရှင်နှစ်ဦးက classic ဂီတ၊ Jazz ဂီတများနှင့်ဖျော်ဖြေမည်ဖြစ်ကာ ထိပ်တန်းဒီဇိုင်နာများ၏ ဖက်ရှင်ရှိုးအစီအစဉ်များလည်းပါ၀င်မည် ဖြစ်သည်။ ဖျော်ဖြေပွဲတွင်ရရှိလာသည့် အကျိုးအမြတ်များအား အကြားအာရုံချို့တဲ့သူများ၊ မိဘမဲ့ကလေးငယ်များနှင့်မသန်စွမ်း ကလေးငယ်များအတွက် ရန်ပုံငွေအဖြစ်လှူဒါန်းသွားမည်ဖြစ်ကြောင်း သိရသည်။ “ဒီအစီအစဉ်က နှစ်စဉ်ပြုလုပ်နေတဲ့ အစီအစဉ်တစ်ခုဖြစ်ပါတယ်။ အစီအစဉ်ကနေ ရလာတဲ့အကျိုးအမြတ်တွေကို အကြားအာရုံ ချို့တဲ့သူတွေ၊ မိဘမဲ့ကလေးတွေနဲ့ မသန်စွမ်း ကလေးတွေအတွက် ရန်ပုံငွေအဖြစ်လှူဒါန်းသွားမှာပါ။ ဒါကြောင့် ဒီပွဲလေးကို လာရောက်ပါ၀င်ဆင်နွဲှရင်း ကုသိုလ်ပါ၀င်ယူနိုင်မှာ ဖြစ်ပါတယ်။ လက်မှတ်ရောင်းချသွားမယ့် အစီအစဉ် တွေလည်းမကြာခင် ကြေညာပေးသွားပါမယ်” ဟု အဆိုပါဖျော်ဖြေပွဲနှင့်ပတ်သက်၍ စီစဉ်သူတစ်ဦးက ဆိုသည်။ အဆိုပါရန်ပုံငွေဂီတဖျော်ဖြေပွဲတွင် Stars International Event Production မှလည်း ပူးပေါင်းစီစဉ်သွားမည်ဖြစ်ကြောင်း သိရသည်။ ယင်းဖျော်ဖြေပွဲအတွက် လက်မှတ်ရောင်းချမည့်နှုန်းထားများနှင့် စတင်ရောင်းချမည့် နေ့ရက်များအား မကြာခင်ကြေညာပေးသွားမည် ဖြစ်သည်။ အိုင်ယာလန်အနုပညာရှင်နှစ်ဦးမှာ မြန်မာနိုင်ငံသို့ပထမဆုံးအကြိမ် လာရောက်မည်ဖြစ်သည်။ လင်းလင်းခိုင်,entertainment,2
Locarno Film Festival Open Doors 2018 အတွက် မြန်မာဒါရိုက်တာ နှစ်ဦးရွေးချယ်ခံထားရကာ မြန်မာဒါရိုက်တာနှစ်ဦး၏ ဇာတ်ကားတိုနှစ်ကားကိုလည်း ပြသခွင့်ရမည်ဖြစ်ကြောင်း သိရသည်။ သြဂုတ်လ ၁ ရက်တွင် စတင်ကျင်းပသွားမည့် Locarno Film Festival တွင် Open Doors Screenings အဖြစ် မြန်မာဒါရိုက် တာနှစ်ဦးဖြစ်သည့် ဒါရိုက်တာ၀ီရနှင့် အောင်ဖြိုးတို့၏ ဇာတ်ကားတိုများကို ပြသခွင့်ရရှိမည် ဖြစ်သည်။ ထို့အပြင် နိုင်ငံတကာ ရုပ်ရှင်ပညာရှင်များနှင့်ပူး ပေါင်းလုပ်ဆောင်ခွင့်များရရှိမည့် Open Doors Hub အစီအစဉ်အတွက် ဒါရိုက်တာသည်မော်နိုင်၏ The Woman ဟုအမည်ပေးထားသော ဇာတ်ကားစီမံချက်အား ရွေးချယ်ထားကာ ဇာတ်ကား၏ project development stage အတွက် နိုင်ငံတကာနှင့် ပူးပေါင်းဆောင်ရွက်နိုင်မည့် Open Doors Lab အတွက် Electronic Pictures မှထုတ်လုပ်သူမအိမ့်အား ရွေးချယ်ထားကြောင်း သိရသည်။ Open Doors Screenings အတွက် ဒါရိုက်တာ၀ီရ၏ The Robe ဇာတ်ကားနှင့် ဒါရိုက်တာ အောင်ဖြိုး၏ Seasonal Rain ဇာတ်ကားများကို ပြသသွားမည်ဖြစ်သည်။ ဒါရိုက်တာ၀ီရမှာ Myanmar Script Fund 2016 ၏ Finalist တစ်ဦးဖြစ်ပြီး နိုင်ငံတကာ ရုပ်ရှင်ပွဲတော်များစွာသို့ တက်ရောက်ရန် ဖိတ်ကြားခံခဲ့ရသူတစ်ဦးဖြစ်ကာ ၎င်းဖန်တီးခဲ့သည့် ဇာတ်ကားတိုများမှာလည်း ဆုများရရှိထားသည်။ ဒါရိုက်တာ အောင်ဖြိုးမှာ ဒါရိုက်တာ၀ီရမှာ Myanmar Script Fund 2017 ၏ Finalist တစ်ဦး ဖြစ်သည်။ Open Doors Hub အတွက် ရွေးချယ်ခံထားရသည့် ဒါရိုက်တာ သည်မော်နိုင်မှာ ဒါရိုက်တာ၀ီရမှာ Myanmar Script Fund 2017 ၏ Finalist တစ်ဦးဖြစ်ကာ Open Doors Lab အတွက် ရွေးချယ်ခံထားသည့် မအိမ့်မှာလည်း ဒါရိုက်တာ၀ီရမှာ Myanmar Script Fund 2016 အတွက် ရွေးချယ်ခံခဲ့ရသူ တစ်ဦးဖြစ်သည်။ Locarno Film Festival မှာ ဆွစ်ဇာလန်နိုင်ငံ၌ သြဂုတ် ၁ ရက်မှ ၁၁ ရက် အထိကျင်းပမည်ဖြစ်ပြီး အရှေ့အာရှနိုင်ငံများမှရုပ်ရှင် ဇာတ်ကားစီမံချက်များအား ဖိတ်ခေါ်ခဲ့ပြီး အကောင်းဆုံးဇာတ်ကား စီမံချက် ရှစ်ခုအားရွေးချယ်ကာ ပူးပေါင်းဖန်တီးမှုပြုလုပ်ရန် စီစဉ်ထားခြင်း ဖြစ်သည်။ Locarno Film Festival ၏ Open Doors Hub အစီအစဉ်တွင် အခြားသော မြန်မာဒါရိုက်တာတစ်ဦးဖြစ်သည့် ဒါရိုက်တာ၀ီရ၏ ဇာတ်ကားစီမံချက်တစ်ခုလည်း ရွေးချယ်ခံခဲ့ရဖူးကြောင်း သိရသည်။ Open Doors Hub အတွက် ဇာတ်ကားစီမံချက်ရှစ်ခုနှင့်အတူ ထုတ်လုပ်သူ ကိုးဦးကို ဖိတ်ကြားသွား မည်ဖြစ်ကြောင်း သိရသည်။ ယခုနှစ်တွင် ဖိတ်ကြားခံရသည့် ဒါရိုက်တာ သည်မော်နိုင်ဖန်တီးခဲ့သည့် ‘The Monk’ ဇာတ်ကားမှာ နိုင်ငံတကာ ရုပ်ရှင်ပွဲတော်များ၌ ပြသခွင့်ရရှိကာ ဆုများလည်း ရရှိထားသည်။,entertainment,2
မကြာမီရုံတင်ပြသမည့် ကာဗွန်ဒိုင်အောက်ဆိုဒ် ရုပ်ရှင်ဇာတ်ကားမှာ သုံးပွင့်ဆိုင် အချစ်ဇာတ်လမ်းကို အခြေခံကာ ယုံကြည်ရန်ခက်ခဲသော်လည်း မယုံကြည်၍မရသည့် အောက်လမ်းနည်းပညာ၊ ၀ိညာဉ်သရဲများအား အသုံးချလုပ်ဆောင်မှုများကို ထည့်သွင်းပုံဖော်ထားသည့် ဇာတ်ကားဖြစ်သည်။ ယင်းဇာတ်ကားတွင် ထိတ်လန့်တုန်လှုပ်ဖွယ်ခံစားမှုများအား ရရှိတွေ့မြင်ရမည့်အပြင် သရုပ်ဆောင်အလင်းရောင်ကိုလည်း ဗီလိန်ဆန်သည့် ဇာတ်ရုပ်ဖြင့် မြင်တွေ့ရမည် ဖြစ်သည်။ ဒါရိုက်တာအကယ်ဒမီ၀ိုင်း၏ လက်ရာဖြစ်ပြီး နိုင်ငံခြားမှ ဇာတ်လမ်းတစ်ခုအား တရား၀င်၀ယ်ယူကာ ကိုယ်ပိုင်စိတ်ကူးအတွေးအမြင်များဖြင့် ပေါင်းစပ်ထားသည်ဟု သိရသည်။ အကယ်ဒမီဒါရိုက်တာ၀ိုင်းနှင့်တွေ့ဆုံ၍ ဇာတ်ကားအတွက် အားထုတ်ထားသည်များနှင့် လတ်တလောဖန်တီးလျက်ရှိသည့် လှပ်၍လွင့်သောဇာတ်ကားနှင့်ပတ်သက်သည့် အတွေ့အကြုံများအား မေးမြန်းဖြစ်ခဲ့သည်။ “ဒီဇာတ်ကားက နိုင်ငံခြားက မူရင်းဇာတ်လမ်းပိုင်ရှင်ဆီကနေ တရား၀င်၀ယ်ယူပြီး ရိုက်ထားတာပါ။ အချစ်ဇာတ်လမ်းကိုမှ စိုးရိမ်ထိတ်လန့်မှုတွေနဲ့ ရောထွေးထားတဲ့ ဇာတ်ကားပါ” ■မေး – မကြာခင်ရုံတင်မယ့် ကာဗွန်ဒိုင်အောက်ဆိုဒ်ဇာတ်ကားမှာ ဘယ်လိုခံစားမှုကို အဓိကပေးစွမ်းဖို့ ဖန်တီးထားလဲ။ ■ ဖြေ – အဓိကတော့ အချစ်ကိုပဲ ၀ိညာဉ်ဖြစ်ရပ်နဲ့ရောပြီး တင်ပြထားတာပါ။ အချစ်ကိုပဲ ဒီအတိုင်းပြရင် ပရိသတ်အီသွားမှာစိုးတဲ့အတွက် စိုးရိမ်ထိတ်လန့်ဖွယ်လေးတွေနဲ့ တွဲထားတယ်။ အောက်လမ်းပညာဆိုရာမှာလည်း အပြင်မှာ သုံးလေ့သုံးထရှိတဲ့ ဖြစ်လေ့ဖြစ်ထရှိတဲ့ အရာတွေကိုပဲ အခြေခံထားတယ်။ သို့သော်လည်း ဆင်ဆာက တချို့အရာတွေမပေးတာတွေ ရှိတယ်။ နည်းမှန်လမ်းမှန်ကို လုပ်ပြချင်ပေမယ့် တချို့ဟာတွေကို လွဲှလိုက်ရတာတွေလည်း ရှိတယ်။ ■ မေး – ဒီဇာတ်လမ်းက အပြင်မှာရှိတဲ့ဖြစ်ရပ်ကို ပုံဖော်ထားတာလား။ ■ ဖြေ – နိုင်ငံခြားက ဇာတ်လမ်းတစ်ခုကို တရား၀င်၀ယ်ယူပြီး ဒီဇာတ်ကားကိုရိုက်ကူးခဲ့တာပါ။ အပြင်မှာ ကြားခဲ့တွေ့ခဲ့ဖူးတဲ့ အကြောင်းအရာမျိုးတွေကိုလည်း ထပ်ဖြည့်ထားပါတယ်။ ■ မေး – ဒီဇာတ်ကားမှာ အလင်းရောင်ရဲ့ ကာရိုက်တာက တော်တော်လေးလည်း ပုံစံပြောင်းထားတော့ သူ့အပေါ် အမြင်ကိုလည်း သိချင်ပါတယ်။ ■ ဖြေ – ဒီဇာတ်ကားမှာ အလင်းရောင်က သူတကယ်လုပ်နိုင်ရင် လုပ်ကွက်ရတဲ့ ဇာတ်ကားပေါ့။ ဒါကြောင့်လည်း ဇာတ်ကားမရိုက်ခင်မှာ ၁၂ ရက်လောက်ကြိုပြီးတော့ လေ့ကျင့်ပေးတယ်။ အခုအချိန်မှာ အလင်းရောင်လုပ်နိုင်တယ်ဆိုတဲ့အသံလည်း ပြန်ကြားရသလို ပရိသတ်ရဲ့ တုံ့ပြန်မှုလည်းကောင်းမယ်လို့ ယုံကြည်ပါတယ်။ ■ မေး – တချို့ဇာတ်၀င်ခန်းတွေမှာ ဆင်ဆာကမပေးလို့ လွှဲရိုက်ရတာတွေ ရှိတယ်ဆိုတော့ အဲဒါလေးလည်းပြောပြပါဦး။ ■ ဖြေ – ဇာတ်လမ်းတင်ကတည်းကိုက ဆင်ဆာနဲ့ညှိပါတယ်။ ဗိုက်ခွဲတဲ့ဇာတ်၀င်ခန်းဆိုရင် သူတို့မပေးဘူး။ ဘယ်လိုလုပ်ရမလဲဆိုတာ ပြန်ညှိကြတယ်။ အိမ်မှာအလောင်းထားတဲ့ အလေ့အထဆိုတာလည်း ရှိတယ်လေ။ ဒါကို ဘယ်လိုရိုက်ရင်ရမလဲဆိုတာမျိုး ပြန်ညှိကြတယ်။ တော်တော်များများလည်း လုပ်ခွင့်ပေးခဲ့ပါတယ်။ ■ မေး – တာတေကြီးလိုပဲ ဒီဇာတ်ကားကလည်း ပရိသတ်နဲ့အစ်ကို့ကြားက မှတ်တိုင်တစ်ခုဖြစ်လာမယ်လို့ ထင်လား။ ■ ဖြေ – ဒါကတော့ ပရိသတ်တွေက အဆုံးအဖြတ်ပေးရမယ့် အရာပါ။ ■ မေး – လတ်တလောမှာ ရုံမတင်ခင် ဇာတ်ကားက အွန်လိုင်းမှာပျံ့တာမျိုးတွေ့ရတယ်။ နှင်းဆီပါမောင်တုန်းကလည်း ဒီလိုအခက်အခဲမျိုးကြုံတွေ့ခဲ့ရတော့ အစ်ကို့အမြင်လေး ပြောပြပါဦး။ ■ ဖြေ – ဒါမျိုးက မဖြစ်သင့်တဲ့အရာပါ။ ထုတ်လုပ်သူအတွက်တော့ အရမ်းနစ်နာပါတယ်။ ဒါမျိုးက လုံး၀မကောင်းတဲ့ အလေ့အထပါ။ ဒါကို ဘယ်လိုကြပ်ကြပ်မတ်မတ် လုပ်မလဲဆိုတာကို အဖြေထွက်မယ့် Workshop မျိုးလုပ်ပြီး အဖြေရှာသင့်ပါတယ်။ ■ မေး – စဖြန့်တဲ့သူကိုသိရင်တောင် အရေးယူဖို့ ခက်ခဲတုန်းပဲဆိုတာမျိုးတွေကြားရတော့ အဲဒီအပေါ် ဘယ်လိုမြင်လဲ။ ■ ဖြေ – အဲဒီဥပဒေက ရှိပြီးသားပါ။ တရားစီရင်ရေးနဲ့ ပြည်ထဲရေးက ပြဿနာတက်နေတာပါ။ နှင်းဆီပါမောင်တုန်းကဆိုရင် သက်သေခိုင်ခိုင်လုံလုံနဲ့ တင်ပြခဲ့တာတောင် သဲထဲရေသွန်ပဲ။ ဘာမှပြန်မရဘဲ ပိုက်ဆံတောင် ထပ်ကုန်သွားတယ်။ အနုပညာရှင်တွေအတွက် ထိရောက်တဲ့ ကာကွယ်မှုမရှိဘူးလို့ မြင်မိပါတယ်။ ■ မေး – လှပ်၍လွင့်သော ဖန်တီးမှုနဲ့ပတ်သက်လို့ ပြောပြပေးပါဦး။ ■ ဖြေ – လောလောဆယ် ဘားအံမှာပြီးသွားတယ်။ ရန်ကုန်၊ ပဲခူး၊ ဘားအံမှာရိုက်ခဲ့တယ်။ Location တော်တော်လေး ပြောင်းရိုက်ရတယ်။ ဒီဇာတ်လမ်းက ပရိသတ်အကြိုက် ဇာတ်လမ်းမျိုးတော့ မဟုတ်ဘူး။ ဒီအတွက် ပရိသတ်မငြီးငွေ့အောင် တော်တော်လေးကို သတိထားပြီး ဖန်တီးရပါတယ်။ ရာခိုင်နှုန်း ၈၀ ပြီးသွားတဲ့အပေါ်အား ရကျေနပ်မှုရှိတယ်။ သို့သော် ပရိသတ်အကြိုက်ကားမျိုး ဖြစ်မဖြစ်တော့ အာမမခံဘူး။ ဒါပေမဲ့ အနုပညာပြောင်မြောက်တဲ့ ကားတစ်ကားတော့ ဖြစ်မှာပါ။ ■ မေး – ဒီဇာတ်ကားမှာပါ၀င်တဲ့ ခင်၀င့်ဝါအတွက် ကာရိုက်တာတစ်ထပ်တည်းကျဖို့ ဘယ်လောက်ပြင်ဆင်ပေးခဲ့ရလဲ။ ■ ဖြေ – ဒီဇာတ်ကားမရိုက်ခင်မှာ လေးငါးရက်လောက် အိမ်မှာအရင် Train ပေးတယ်။ ပြီးတော့မှရိုက်တဲ့ အခါလည်း မကြိုက်မချင်း ကြိုးစားခိုင်းပါတယ်။ သူကလည်း အရမ်းကြိုးစားပါတယ်။ သူ့ကိုလည်း ကွဲပြားတဲ့ပုံစံတစ်ခု မြင်ရမှာပါ။ ■ မေး – အနုပညာရှင်တွေက အားထုတ်ထားပေမယ့် လက်ရှိ ဇာတ်ကားတွေအပြိုင်တင်တဲ့စနစ်အရ ၀င်ငွေခွဲေ၀ယူရတဲ့ အနေအထားအပေါ်မှာ ဘယ်လိုမြင်ပါသလဲ။ ■ ဖြေ – အစ်ကို မကြိုက်ပါဘူး။ ရုံတွေများများ ဖြစ်ပေါ်လာစေချင်တာ ဈေးကွက်ကိုကြီးစေချင်တာ။ ဈေးကွက်ကြီးလာမှ ကျွန်တော်တို့လိုအပ်ချက်တွေဖြစ်တဲ့ Background တွေ၊ အ၀တ်အစားပိုင်းတွေက အစ တခြားလိုအပ်တာတွေထပ်ဖြည့်နိုင်မယ်။ အခုကတော့ ဈေးကွက်ကို အပိုင်းပိုင်းခွဲလိုက်သလို ဖြစ်နေတယ်။ ■ မေး – ကာဗွန်ဒိုင်အောက်ဆိုဒ်ဇာတ်ကားနဲ့ ပတ်သက်လို့ ပရိသတ်တွေကိုပြောချင်တဲ့ စကားလက်ဆောင်များ ရှိမလား။ ■ ဖြေ – ဒီဇာတ်ကားက ကော်ပီယူထားတာတော့ မဟုတ်ပါဘူး။ ဒီဇာတ်ကားက နိုင်ငံခြားက မူရင်းဇာတ်လမ်းပိုင်ရှင်ဆီကနေ တရား၀င်၀ယ်ယူပြီး ရိုက်ထားတာပါ။ အချစ်ဇာတ်လမ်းကိုမှ စိုးရိမ်ထိတ်လန့်မှုတွေနဲ့ ရောထွေးထားတဲ့ ဇာတ်ကားပါ။ ပရိသတ်တွေအတွက် ခံစားမှုအသစ်တစ်ခု ပေးနိုင်မယ်လို့ ယုံကြည်ပါတယ်။ အားပေးတဲ့ ပရိသတ်အားလုံးကိုလည်း ကျေးဇူးတင်ပါတယ်။,entertainment,2
ကိုရီးယားသရုပ်ဆောင် ဆောင်ဂျွန်ကီက Asadal Chronicles ဟု ယာယီအမည်ပေးထားသည့်ဇာတ်လမ်းတွဲတွင် အဓိကဇာတ်ကောင် အဖြစ် ပါ၀င်မည်ဟု ဆောင်၏အေဂျင်စီ Blossom Entertainment က ဇူလိုင် ၂၆ ရက်တွင် ထုတ်ပြန်ခဲ့သည်။ Asadal အမည်ရ စိတ်ကူးယဉ်နိုင်ငံတွင် အာဏာယှဉ်ပြိုင်မှု၊ အချစ်နှင့် ကြီးပွားတိုးတက်မှုအကြောင်း ရိုက်ကူးမည့် သမိုင်းနောက်ခံ စိတ်ကူးယဉ် ဒရာမာဇာတ်လမ်းတွဲတွင် ဆောင်နှင့်အတူ ဂျန်ဒေါင်ဂန်းနှင့် ကင်ဂျီ၀န်တို့လည်း ပါ၀င်မည်ဖြစ်သည်။ ဒါရိုက်တာ ကင်၀န်ဆု ရိုက်ကူးမည့် ဇာတ်လမ်းတွဲအတွက် ဇာတ်ညွှန်းကို ပက်ဆန်ယွန်က ရေးသားမည်ဖြစ်သည်။ Asadal Chronicles ဇာတ်လမ်းတွဲကို ၂၀၁၉ ခုနှစ် ပထမနှစ်၀က်၌ TVN ရုပ်သံတွင် ထုတ်လွှင့်ရန် စီစဉ်ထားသည်။ ယင်းဇာတ်လမ်းတွဲသည် Descendants of the Sun ဇာတ်လမ်းတွဲ ရိုက်ကူးပြီးနောက် နှစ်နှစ်အကြာတွင် ဆောင်နှင့် ကင်တို့ ပထမဆုံးအကြိမ် တွဲဖက်သရုပ်ဆောင်မည့် ဇာတ်လမ်းတွဲလည်း ဖြစ်သည်။ အသက် ၃၂ နှစ်အရွယ်ရှိ ဆောင်ဂျွန်ကီသည် စစ်မှုထမ်းပြီးနောက် ပထမဆုံး ရိုက်ကူးခဲ့သည့် Descendants of the Sun ဇာတ်လမ်းတွဲဖြင့် တစ်ကျော့ပြန်အောင်မြင်မှု ရရှိခဲ့သည်။ ယင်းဇာတ်လမ်းတွဲသည် ကိုရီးယားတွင် ပရိသတ်ကြည့်ရှုမှုနှုန်း ၄၁ ဒသမ ၆ ရာခိုင် နှုန်းအထိ မြင့်တက်ခဲ့သည်။ ယင်းဇာတ်လမ်းတွဲသည် ဆောင်ကို အာရှတွင် ကျော်ကြားသည့် ကိုရီးယားသရုပ်ဆောင်အဖြစ် အခိုင်အမာရပ်တည်စေနိုင်ခဲ့သည့် ဇာတ်လမ်းတွဲလည်းဖြစ်သည်။ ဆောင်သည် Forbes မဂ္ဂဇင်း၏ ၂၀၁၇ ခုနှစ် သြဇာလွှမ်းမိုးမှု အရှိဆုံး ကိုရီးယားအနုပညာရှင်စာရင်းတွင် နံပါတ်နှစ်နေရာ၌ ဖော်ပြ ခံခဲ့ရသည်။,entertainment,2
တေးသံရှင် X-Box ၏ X-Boxin’s House Party ဖျော်ဖြေပွဲကို မေ ၁၉ ရက်တွင် ရန်ကုန်မြို့ Hard Rock Cafe ၌ ပြုလုပ်မည်ဖြစ်ကြောင်း သိရသည်။ အဆိုပါဂီတဖျော်ဖြေပွဲတွင် တေးသံရှင် X-Box ၏ တေးသီချင်းများစွာဖြင့် ဖျော်ဖြေတင်ဆက်မှုအား ခံစားနားဆင်နိုင်မည်ဖြစ်ကြောင်း သိရသည်။ ဖျော်ဖြေပွဲကို ညနေ ၅ နာရီမှ ည ၉ နာရီအထိ ကျင်းပမည်ဖြစ်ကြောင်း သိရသည်။ “Hard Rock Cafe မှာလုပ်ဖြစ်ရင် ကျွန်တော်နဲ့ပရိသတ်တွေ ပျော်ပျော်ရွှင်ရွှင်လုပ်ခဲ့တာကို Hash Tag နဲ့ရှာကြည့်မယ်ဆိုရင် တခြားနိုင်ငံကပရိသတ်တွေလည်း လွယ်လွယ်ကူကူနဲ့ ရှာတွေ့နိုင်မယ်။ ပြီးတော့ ကျွန်တော့်စိတ်ထဲမှာ Outdoor Area မှာ အမြဲလုပ်ကြတာများတယ်။ ပြီးခဲ့တဲ့ဒုတိယအခွေ 99 မှာလည်း ပရိုမိုးရှင်းမလုပ်ခဲ့တဲ့အတွက် ပရိသတ်တွေနဲ့ မဆုံလိုက်ရဘူး။ ဒါကြောင့် အစားထိုးပြန်လုပ်ပေးတာ။ ပွဲအကြီးကြီး မလုပ်ချင်သေးတာကြောင့်လည်း အခုလိုပွဲသေးပဲလုပ်ဖို့ ဆုံးဖြတ်တာလည်းပါတယ်။ Hard Rock Cafe ဖြစ်တဲ့အတွက် လက်မှတ်လုပ်လိုက်ရတယ်။ အေးအေးဆေးဆေးကြည့်ချင်တဲ့ ပရိသတ်တွေအတွက် အေးဆေးကြည့်လို့ရတယ်။ Outdoor ပွဲတွေက တော့ထပ်လုပ်ပါဦးမယ်။ အခုကတော့ အေးဆေးကြည့်ချင်တဲ့ ပရိသတ်တွေအတွက် လုပ်ပေးလိုက်တဲ့ပွဲပါ။ ကျွန်တော်နဲ့အတူ ညီအစ်ကိုမောင်နှမသူ ငယ်ချင်းတွေအများကြီး လာဖျော်ဖြေကြမယ်။ ရွှေထူး၊ ထက်ယံ၊ ရဲရင့်အောင်၊ မိစန္ဒီ၊ မိုးထက် အများကြီးပါပါမယ်။ လာခဲ့ကြဖို့ဖိတ်ခေါ်ပါတယ်။ မေလထဲမှာ နောက်နှစ်တွေလည်း ပွဲလုပ်သွားမှာပါ။ တစ်နှစ်ကို တစ်ကိုယ်တော်ပွဲတစ်ပွဲ လုပ်နိုင်ဖို့ စီစဉ်ထားပါတယ်။ ကျွန်တော့်မွေးနေ့က မေ ၂၀ မှာဆိုပေမယ့် ၁၉ မှာလုပ်ဖြစ်တယ်။ ဒီအချိန်ရောက်ပြီဆိုရင် X-Box ပွဲလာပြီဆိုတာကို အမှတ်ရစေချင်တာပါ။ 99 အခွေကို သေချာမကြေညာဖြစ်ပေမယ့် အားပေးတဲ့အတွက် ကျေးဇူးတင်ပါတယ်။ ကျွန်တော့်ရဲ့ ပထမဆုံးတစ်ကိုယ်တော်ပွဲဖြစ်တဲ့အတွက် အရမ်းရင်ခုန်ပါတယ်” ဟု တေးသံရှင် X-Box က ဆိုသည်။ X-Boxin’s House Party လက်မှတ်များအား စတင်ရောင်းချလျက်ရှိပြီး VVIP လက်မှတ် ကျပ်နှစ်သိန်း သတ်မှတ်ထားကာ လူငါးဦး ၀င်ရောက်နိုင်မည်ဖြစ်သည်။ VIP လက်မှတ်ကို ကျပ်တစ်သိန်းခွဲသတ်မှတ်ထားသည်။ GA လက်မှတ်များအား ကျပ်ကိုးထောင်ဟု သတ်မှတ်ရောင်းချနေကြောင်း သိရသည်။ တေးသံရှင် X-Box ၏ ပထမဆုံးတစ်ကိုယ်တော်ဖျော်ဖြေပွဲဖြစ်ပြီး မေ ၂၀ ရက်တွင် ကျရောက်မည့် မွေးနေ့အကြို ဖျော်ဖြေတင်ဆက်မှုလည်းဖြစ်သည်။ ယင်းဖျော်ဖြေပွဲတွင် တေးသံရှင်ရွှေထူး၊ ထက်ယံ၊ ရဲရင့်အောင်၊ မိစန္ဒီ၊ မိုးထက်စသည့် တေးသံရှင်များလည်း ပါ၀င်အားဖြည့် တင်ဆက်မည်ဖြစ်ကြောင်း သိရသည်။ X-Box သည် ‘9’ နှင့် ‘99’ တေးအယ်လ်ဘမ်များ ထွက်ရှိထားကာ ပရိသတ်အားပေးမှု များပြားသည့် တေးသံရှင်ဖြစ်သည်။,entertainment,2
Facebook ကထုတ်လုပ်မည့် Queen America ဇာတ်လမ်းတွဲတွင် အော်စကာဆုရ ဗြိတိန်သရုပ်ဆောင် ကက်သရင်းဇီတာဂျုံးက အဓိကဇာတ်ကောင်အဖြစ် ပါ၀င်ရန် စာချုပ်ချုပ်ဆိုခဲ့သည်ဟု အနုပညာသတင်း ၀က်ဘ်ဆိုက် Deadline တွင် ဖော်ပြခဲ့သည်။ “ကျွန်မရဲ့ ဇာတ်လမ်းတွဲအသစ်အတွက် စိတ်လှုပ်ရှားမိတယ်။ ပရိသတ်တွေ ကြိုက်ကြမယ်လို့ထင်ပါတယ်” ဟု အသက် ၄၈ နှစ်အရွယ်ရှိ ဇီတာဂျုံးက ပြောကြားခဲ့သည်။ အမေရိကအလှမယ်ပြိုင်ပွဲအကြောင်းကို အခြေပြုရိုက်ကူးမည့် “Queen America” ဇာတ်လမ်းတွဲတွင် ဇီတာဂျုံးက Miss America ဖြစ်ရန်မျှော်လင့်သည့် အမျိုးသမီးများကြားတွင် ရေပန်းစားနေသည့် အကြင်နာမဲ့သော နည်းပြဗစ်ကီအီလစ်အဖြစ် သရုပ်ဆောင်မည် ဖြစ်သည်။ အပိုင်း ၁၀ ပိုင်း ပါ၀င်မည့် ယင်းဇာတ်လမ်းတွဲကို Facebook ၏ အွန်လိုင်းရုပ်ရှင်၊ ဇာတ်လမ်းတွဲထုတ်လွှင့်သည့် Watch တွင် ထုတ်လွှင့်မည်ဟု Deadline ၌ ဖော်ပြခဲ့သည်။ ယင်းဇာတ်လမ်းတွဲနှင့် ပတ်သက်သည့် အသေးစိတ် အကြောင်းအရာကို အေအက်ဖ်ပီက မေးမြန်းခဲ့သော်လည်း Facebook က ဖြေဆိုခဲ့ခြင်းမရှိပေ။ Facebook သည် ပြီးခဲ့သည့်နှစ် စက်တင်ဘာတွင် Strangers ဇာတ်လမ်းတွဲဖြင့် Watch ကို မိတ်ဆက်ခဲ့သည်။ ယင်းနောက် ဧပြီနှောင်းပိုင်းတွင် နော်ေ၀အစီအစဉ်တစ်ခုကို မှီငြမ်းထားသည့် Skam Austin ဇာတ်လမ်းတွဲကို ထုတ်လွှင့်ခဲ့သည်။ ဇီတာဂျုံးသည် ဂီတဇာတ်မြူးဇာတ်ကား Chicago ဖြင့် ၂၀၀၂ ခုနှစ် အော်စကာ ဆုပေးပွဲတွင် အကောင်းဆုံးအမျိုးသမီးဇာတ်ပို့ သရုပ်ဆောင်ဆုရရှိခဲ့သည်။ ဇီတာဂျုံးသည် The Mask of Zorro၊ Entrapment၊ Traffic၊ Ocean’s Twelve စသည့် ဇာတ်ကားများဖြင့် ကျော်ကြားခဲ့သည်။ ဇီတာဂျုံးသည် FX ရုပ်သံက ထုတ်လွှင့်သည့် Feud: Bette and Joan ဇာတ်လမ်းတွဲတွင်လည်း Olivia de Havilland ဇာတ်ကောင်အဖြစ် ပါ၀င်သရုပ်ဆောင်ခဲ့့သည်။ ဇီတာဂျုံးသည် စိတ်ကျရောဂါနှင့် စိတ်ကစဥ့်ကလျားဖြစ်မှုတို့နှင့် ရုန်းကန်ခဲ့ရမှုကိုလည်း မှတ်တမ်းရုပ်ရှင် ရိုက်ကူးခဲ့သည်။ ၎င်းသည် အမေရိကန်သရုပ်ဆောင် မိုက်ကယ် ဒေါက်လပ်စ်နှင့် ၂၀၀၀ ပြည့်နှစ်က လက်ထပ်ခဲ့ပြီး ကလေးနှစ်ဦး ရရှိခဲ့သည်။,entertainment,2
အောင်မြင်သည့် တေးသီချင်းများစွာကို ရေးစပ်ခဲ့သည့် တေးရေးဆရာတစ်ဦးဖြစ်သည့် တေးရေး သော်ဒီေ၀၏ တေးသီချင်းများဖြင့် ဖျော်ဖြေခဲ့သည့် သတ္တုသံပါသော သီချင်းများဖျော်ဖြေပွဲကို ရန်ကုန်မြို့၊ မြို့မကျောင်းလမ်းရှိ အမျိုးသားကဇာတ်ရုံ၌ မေ ၅ ရက် ညပိုင်းက ပြုလုပ်ခဲ့ပြီး တေးသံရှင်လေးဖြူ အပါအ၀င် နာမည်ကျော်တေးသံရှင်များက တေးရေးသော်ဒီေ၀ကို ဂုဏ်ပြုသည့်အနေဖြင့် ဖျော်ဖြေပွဲတွင် ပါ၀င်ဖျော်ဖြေခဲ့သည်။ မြန်မာနိုင်ငံ ရော့ခ်ဂီတရေစီးကြောင်း၏ ဦးဆောင်သူတစ်ဦးဖြစ်သူ သော်ဒီေ၀ ရေးစပ်ခဲ့သည့် တေးသီချင်းများကို ပြန်လည်ဂုဏ်ပြု ဖျော်ဖြေတင်ဆက်သည့် သတ္တုသံပါသော သီချင်းများဖျော်ဖြေပွဲကို Nine Planets က စီစဉ်ပြုလုပ်ခဲ့ခြင်းဖြစ်ပြီး လေးဖြူ၊ အငဲ၊ ဖိုးကျော်၊ အိမ့်ချစ်၊ သားငယ်၊ မိုင်းမိုင်ဆိုင်း၊ ငဲငယ်လေး၊ လမင်းခ၊ သအို စသည့် နာမည်ကျော်တေးသံရှင်များက ဖျော်ဖြေပွဲတွင် ပါ၀င်ဖျော်ဖြေခဲ့ကြောင်း သိရသည်။ သတ္တုသံပါသော သီချင်းများဖျော်ဖြေပွဲကို ည၇နာရီကျော်ခန့်မှ စတင်တင်ဆက်ခဲ့ပြီး တေးရေး သော်ဒီေ၀၏ တေးသီချင်းများကို ပါ၀င်ဖျော်ဖြေသည့် တေးသံရှင်များက အပိုင်း (၃) ပိုင်းခွဲ၍ တင်ဆက်ခဲ့ပြီး ဖျော်ဖြေပွဲတစ်ပိုင်းခြင်းစီတွင် တေးသံရှင်များက တစ်ဦးလျှင် တေးသီချင်းနှစ်ပုဒ်၊ သို့မဟုတ် သုံးပုဒ်စီဖြင့် တေးရေးဆရာကြီး သော်ဒီေ၀အား ဂုဏ်ပြုဖျော်ဖြေ တင်ဆက်ခဲ့သည်။ ဖျော်ဖြေပွဲ နောက်ဆုံးအပိုင်းတွင် IC အဖွဲ့၏ ပင်တိုင်တေးသံရှင်များဖြစ်ပြီး ပရိသတ်များ၏ အားပေးမှုကို ခိုင်မာကြာရှည်စွာ ရရှိထားသည့် တေးသံရှင် လေးဖြူနှင့်အငဲတို့က တေးရေး သော်ဒီေ၀ကို ဂုဏ်ပြုသည့် ဖျော်ဖြေပွဲတွင် တေးသီချင်း သုံးပုဒ်စီဖြင့် ပါ၀င်ဂုဏ်ပြုဖျော်ဖြေခဲ့သည်။ ထို့ပြင် အငဲ၏ သမီဖြစ်သူ တေးသံရှင် လမင်းခကလည်း တေးရေး သော်ဒီေ၀ ရေးစပ်ခဲ့ပြီး ဖခင်ဖြစ်သူ အငဲသီဆိုခဲ့သည့် တေးသီချင်းများဖြင့် သော်ဒီေ၀ကို ဂုဏ်ပြုပါ၀င်ဖျော်ဖြေခဲ့သည်။ ဖျော်ဖြေပွဲသို့ ရော့ခ်ဂီတကို နှစ်ကြာရှည်စွာ စွဲလမ်းအားပေးခဲ့သည့် ပရိသတ် အများအပြား လာရောက်ခဲ့သလို ဖော်ကာ၊ သားညီစသည့် နာမည်ကျော် အနုပညာရှင်များလည်း လာရောက်ကြည့်ရှု အားပေးခဲ့သည်။,entertainment,2
ဓာတ်ပုံ – ကောင်းထက်အောင် One Championship အဖွဲ့အစည်းသည် အောင်လအန်ဆန်၏ မစ်ဒယ်၀ိတ်တန်း ကမ္ဘာ့ချန်ပီယံကာကွယ်ပွဲအတွက် ယှဉ်ပြိုင်ထိုးသတ်မည့် ပြိုင်ဘက်အား ဇွန် ၁ ရက် နောက်ဆုံးထား ထုတ်ပြန်ကြေညာသွားမည် ဖြစ်ကြောင်း သိရသည်။ One Championship အဖွဲ့အစည်းသည် အောင်လအန်ဆန်၏ မစ်ဒယ်၀ိတ်တန်း ကမ္ဘာ့ချန်ပီယံကာကွယ်ပွဲကို ဇွန် ၂၉ ရက်တွင် ရန်ကုန်မြို့ရှိ အမျိုးသားအားကစားပြိုင်ပွဲရုံ (၁) သု၀ဏ္ဏ၌ ကျင်းပရန် စီစဉ်ထားသည်။ “အောင်လအန်ဆန်ရဲ့ မစ်ဒယ်၀ိတ် ကမ္ဘာ့ချန်ပီယံ ကာကွယ်ပွဲအတွက် ပြိုင်ဘက်ကို အကောင်းဆုံးဖြစ်အောင် အခုအချိန်မှာ စီစဉ်နေပါတယ်။ ကျွန်တော်တို့ လာမယ့် ဇွန် ၁ ရက်နောက်ဆုံးထားပြီး ထုတ်ပြန်ကြေညာပေးသွားမှာပါ” ဟု မြန်မာနိုင်ငံ၌ MMA ပြိုင်ပွဲများအား One Championship အဖွဲ့အစည်းနှင့် ပူးပေါင်းစီစဉ် ကျင်းပနေသည့် ဦးဇေသီဟက ပြောကြားသည်။ အောင်လအန်ဆန်သည် One Championship အဖွဲ့အစည်းက ကျင်းပသည့် MMA ပြိုင်ပွဲ၌ မစ်ဒယ်၀ိတ်တန်းနှင့် လိုက်ဟဲဗီး၀ိတ်တန်း ကမ္ဘာ့ချန်ပီယံဆုများ ရရှိထားသူဖြစ်သည်။ အောင်လအန်ဆန်သည် မစ်ဒယ်၀ိတ်တန်း ကမ္ဘာ့ချန်ပီယံဆုကို ၂၀၁၇ ခုနှစ် ဇွန် ၃၀ ရက်က ရန်ကုန်မြို့၌ ကျင်းပသည့်ပြိုင်ပွဲတွင် ရုရှားကစားသမား ဗစ်တာလီဘစ်ဒက်ရှ်ကို အမှတ်ဖြင့် အနိုင်ယူပြီး ရရှိခဲ့ခြင်းဖြစ်ကြောင်း သိရသည်။,entertainment,2
ဆန်းသစ်တီထွင် စက္ကူပန်းချီပြပွဲ သတင်းစာရှင်းလင်းပွဲသို့ တက်ရောက်လာသူများ စက္ကူများဖြင့် ပုံဖော်ဖန်တီးထားသည့် ပန်းချီကားများအား မတိမ်မြုပ်စေရန် ရည်ရွယ်၍ ဆန်းသစ်တီထွင် စက္ကူပန်းချီပြပွဲကို ရန်ကုန်မြို့တွင် မေ ၁၂ ရက်မှ မေ ၁၃ ရက် အထိ နှစ်ရက်တာ ပြုလုပ်မည်ဖြစ်ကြောင်း သိရသည်။ အဆိုပါ စက္ကူပန်းချီပြပွဲကိုရန်ကုန်မြို့ပြည်သူ့ဥယျာဉ်အတွင်းရှိ Yangon Gallery တွင်ပြုလုပ်မည်ဖြစ်ကြောင်း စက္ကူပန်းချီပြပွဲ ပြုလုပ်မည့် ဒေါ်မြမြဦးက မေ ၃ ရက်က My Garden ၌ သတင်းစာရှင်းလင်းပွဲ ပြုလုပ် ပြောကြားခဲ့ခြင်း ဖြစ်သည်။ “ဒီစက္ကူပန်းချီလုပ်ငန်းကို မတိမ်မြုပ်စေချင်ဘူး။ သင်တန်းအနေနဲ့ ဖွင့်တာမျိုးမရှိပေမယ့် အခု ဒီပွဲဖြစ်မြောက်ဖို့အတွက်ဆိုရင် မိသားစုအကုန်လုံး ဖန်တီးမှုတွေ လုပ်ရတယ်။ နှစ်ရှည်လများ ကြိုးစားလာခဲ့တဲ့ ဝါသနာအလျောက် လုပ်ဆောင်လာရတဲ့ လုပ်ငန်းတစ်ခုကို မျှေ၀ပြီးပြသချင်တဲ့ ရည်ရွယ်ချက်ကြောင့်ပါ” ဟု စက္ကူပန်းချီပြပွဲပြုလုပ်မည့် ဒေါ်မြမြဦးက ပြောကြားသည်။ ထို့ပြင် စက္ကူပန်းချီတစ်ချပ် ဖန်တီးရာတွင် ပုံဖော်လိုသည့် အရွက်၊ အပွင့် စသည့် ပုံစံတို့အတွက် အချိန်ပေးလုပ်ဆောင်ရခြင်းဖြစ်ပြီး စက္ကူပန်းချီတစ်ချပ် ပြီးမြောက်ရန်အတွက် ပျမ်းမျှအားဖြင့် အချိန် ၁၀ ရက်ခန့် ကြာမြင့်ကြောင်း ၎င်းက ပြောကြားသည်။ အဆိုပါ စက္ကူပန်းချီကားအတွက် လုပ်ငန်းလုပ်ဟန်များ ပြန့်ပွားရန်အတွက် သီးသန့်သင်တန်း ဖွင့်မှသာမဟုတ်ဘဲ တီဗွီအစီအစဉ်များမှလည်း သင်တန်းပို့ချ၍သင်ကြားခြင်းဖြင့် စက္ကူပန်းချီ မတိမ်မြုပ် မပျောက်ကွယ်အောင် လုပ်ဆောင်၍ရကြောင်း ဒေါ်မြမြဦးက ပြောကြားသည်။ ရန်ကုန်မြို့ ပြည်သူ့ဥယျာဉ်အတွင်းရှိ Yangon Gallery တွင် နှစ်ရက်တာ ပြုလုပ်မည့် စက္ကူပန်းချီပြပွဲတွင် ရောင်စုံစက္ကူများဖြင့် အသေးစိတ် ပုံဖော်ဖန်တီးထားသည့် ပန်းချီကားပေါင်း ၁၂၀ ခန့်ပြသမည်ဖြစ်ကြောင်း သိရသည်။,entertainment,2
အိန္ဒိယရုပ်ရှင်ကြယ်ပွင့် ဆယ်လ်မန်ခန်းသည် ရှားပါးတောဆိတ်မျိုးများကို သတ်ဖြတ်မှုတွင် ပြစ်မှုထင်ရှားပြီး ထောင်ဒဏ်ငါးနှစ် ပြစ်ဒဏ်ချခံရမှုအတွက် မေ ၇ ရက်က တရားရုံးသို့ ပြန်လည်ရောက်ရှိလာခဲ့သည်။ သို့သော် ခန်းသည်အများ၏ အာရုံစိုက်မှုကိုမူ ရှောင်ရှားနိုင်ခဲ့သည်။ ဘောလိ၀ုဒ် အထင်ကရပုဂ္ဂိုလ်ခန်းသည် ကြားနာစစ်ဆေးမှုအတွက် မွမ်ဘိုင်းမှ လေယာဉ်ဖြင့် နိုင်ငံအနောက်ပိုင်း ရာဂျာစတန် ပြည်နယ် ဂျော့ပါသို့ မေ ၆ ရက်က ရောက်ရှိလာခဲ့သည်။ သရုပ်ဆောင်ကြေးအများဆုံး ရုပ်ရှင်သရုပ်ဆောင်တစ်ဦးဖြစ်သည့် ခန်းသည် ၁၉၉၈ ခုနှစ် အောက်တိုဘာလက ရုပ်ရှင်တစ်ကား ရိုက်ကူးနေစဉ် ထွက်ခဲ့သည့် အမဲပစ်ခရီးအတွင်း Black Buck ဟု သိကြသော ရှားပါးတောဆိတ်နှစ်ကောင်ကို ပစ်သတ်ခဲ့သည်ဟု စွပ်စွဲခံရမှုတွင် ပြစ်မှုထင်ရှားကြောင်း ပြီးခဲ့သည့်လက စီရင်ချက်ချခံခဲ့ရသည်။ ထိုအမှုအတွက် ခန်းသည် ထောင်ဒဏ်ငါးနှစ် ချမှတ်ခံရပြီး လက်ရှိတွင် အာမခံဖြင့်နေထိုင်နေသည်။ ထိုအာမခံစည်းမျဉ်းများအတိုင်း ခန်းသည် မေ ၇ ရက် အစောပိုင်းက ကြားနာစစ်ဆေးမှုသို့ ပြန်လည်ရောက်ရှိလာခြင်းဖြစ်သည်။ ခန်းသည် မီဒီယာများကို မျက်စိလည်စေရန်အတွက် တရားရုံးသို့ နံနက် ၈ နာရီ၀န်းကျင်ကတည်းက မသိမသာ ၀င်ရောက်ခဲ့သည်။ အိန္ဒိယနိုင်ငံတွင် တရားရုံးကြားနာ စစ်ဆေးမှုများသည် ပုံမှန်အားဖြင့် နောက်ကျမှ စတင်လေ့ရှိသည်။ ခန်း၏ ရှေ့နေအဖွဲ့က ၎င်းတို့၏အယူခံ၀င်မှုအတွက် ပြင်ဆင်ရန်အချိန် ပိုမိုတောင်းခံခဲ့သောကြောင့် တရားသူကြီးက စစ်ဆေးမှုကို လျင်မြန်စွာပင် ရွှေ့ဆိုင်းပေးလိုက်သည်ဟု သိရသည်။ ထို့ကြောင့် ထောင်ဒဏ် ငါးနှစ် ချမှတ်မှုအတွက် အယူခံ၀င်ရန် ဆွေးနွေးခြင်းများကို ဇူလိုင် ၁၇ ရက်တွင် ပြန်လည်စတင်မည်ဟု သိရသည်။ တရားလိုဘက်ကမူ ထိုအယူခံ၀င်မှုကို ကန့်ကွက်မည်ဟု ဆိုထားသည်။ နှစ် ၂၀ ကြာမြင့်ပြီဖြစ်သော ထိုအမှုတွင် အခြားသရုပ်ဆောင်လေးဦးကို တရားသေ လွှတ်ပေးလိုက်ပြီး ဆယ်မန်ခန်းကိုမူ အပြစ်ရှိကြောင်း ဧပြီ ၆ ရက်က စီရင်ချက်ချခဲ့သည်။ ခန်းသည် ဂျော့ပါဗဟိုအကျဉ်းထောင်တွင် နှစ်ရက်ကြာနေခဲ့ပြီးမှ တရားသူကြီးတစ်ဦးက အာမခံပေးသဖြင့် မွမ်ဘိုင်းသို့ ပြန်လာနိုင်ခြင်း ဖြစ်သည်။ မွမ်ဘိုင်းသည် ဒေါ်လာ ဘီလျံနှင့် ချီတန်ဖိုးရှိသော ဟိန္ဒူရုပ်ရှင်လုပ်ငန်းကြီး၏ အခြေစိုက်ရာနေရာဖြစ်သည်။ ၂၀၀၂ ခုနှစ်ကလည်း ခန်းရှိနေသော ကားတစ်စီးကို လူအများအပြားက စုပြုံတိုးနေကြစဉ် ထိုကားသည် ပလက်ဖောင်းတွင် အိပ်နေသော အိမ်ခြေမဲ့တစ်ဦးကိုတိုက်မိပြီး ထိုလူမှာ သေဆုံးသွားခဲ့သည်။ ထိုအမှုတွင်လည်း ဆယ်မန်ခန်းသည် လူသတ်မှုမြောက်သည်ဟု ဆုံးဖြတ်ခံရပြီး ထောင်ဒဏ်ငါးနှစ် ချမှတ်ခံခဲ့ရသည်။,entertainment,2
ပြည်တွင်းမှ ဓာတ်ပုံပညာရှင်များနှင့် မှတ်တမ်းရုပ်ရှင် ဖန်တီးသူများ၏ လက်ရာများအား ပြသမည့် ‘ပုံရိပ်များနှင့်စီးမျောခြင်း’ အနုပညာပြပွဲအား ရန်ကုန်မြို့ ၀န်ကြီးများရုံး၌ ပြုလုပ်မည်ဖြစ်ကြောင်း သိရသည်။ ယင်းပြပွဲကို မေ ၅ ရက်တွင် စတင်မည်ဖြစ်ပြီး မေ ၂၇ ရက်အထိ ပြုလုပ်မည်ဖြစ်သည်။ မှတ်တမ်းရုပ်ရှင်များ၊ အထူးပုံဖော်ထားသောလက်ရာများ၊ စိတ်ကူးယဉ်ဆန်သော အနုပညာဖန်တီးမှုများအား ပြသထားမည်ဖြစ်ပြီး မျိုးဆက်သစ်လူငယ် ဓာတ်ပုံဆရာများ၊ ဒါရိုက်တာများ၏ ခေတ်ပေါ်လက်ရာများအား အကဲဖြတ်ကြည့်ရှုနိုင်မည်ဖြစ်သည်။ “ပဉ္စရသအနုပညာပြခန်းမှာ မတူကွဲပြားတဲ့ အနုပညာဖန်တီးတင်ဆက်မှုတွေ ပြသနေရာမှာ အခုတစ်ခေါက်တင်ဆက်မှုမှာတော့ လူငယ်မျိုးဆက်သစ် ဓာတ်ပုံပညာရှင်များနဲ့ ရုပ်ရှင်ဖန်တီးသူတွေရဲ့ လက်ရာတွေကို ခံစားကြည့်ရှုနိုင်မှာဖြစ်ပါတယ်။ ဒါကြောင့်လာရောက် ကြည့်ရှုဖို့လည်း ဖိတ်ခေါ်ချင်ပါတယ်” ဟု ပွဲနှင့်ပတ်သက်၍ တာ၀န်ရှိသူတစ်ဦးက ဆိုသည်။ အနုပညာပြပွဲတွင် မေ ၆ ရက် တနင်္ဂနွေ၌ မှတ်တမ်းရုပ်ရှင် ရိုက်ကူးထားသော အနုပညာရှင်များမှ အနုပညာဖန်တီးမှုများအကြောင်း ရှင်းလင်းတင်ပြခြင်း၊ မေ ၁၃ ရက် တနင်္ဂနွေတွင် စိတ်ကူးယဉ်ရုပ်ရှင်အား ဖန်တီးထားသော အနုပညာရှင်မှ ဖန်တီးထားသည့်ဇာတ်ကားနှင့် ပတ်သက်၍ ရှင်းလင်းတင်ပြခြင်း၊ မေ ၂၀ ရက်တွင် အထူးဖန်တီးမှုများဖြင့် ပြုလုပ်ထားသည့် ရုပ်ရှင်နှင့်ပတ်သက်၍ ရှင်းလင်းတင်ပြခြင်း၊ မေ ၂၇ ရက် တနင်္ဂနွေနေ့တွင် ဘာသာစကားနှစ်မျိုးဖြင့် ထုတ်ေ၀သည့် 3 Act မဂ္ဂဇင်းစတင်ဖြန့်ချိသည့် အစီအစဉ်တို့ကို ပြုလုပ်မည်ဖြစ်သည်။ 3 Act မဂ္ဂဇင်းတွင် မြန်မာနိုင်ငံ၏ ရုပ်ရှင်ဖန်တီးမှုအနုပညာအပေါ် လွတ်လပ်စွာ ဆွေးနွေးထားမှုများ ပါ၀င်သည့်အပြင် Jam It ဂီတအဖွဲ့အစည်းမှ တေးသရုပ်ဖော်မှုများကိုပါ ထည့်သွင်းတင်ဆက်မည်ဖြစ်သည်။ ‘ပုံရိပ်များနှင့်စီးမျောခြင်း’ အနုပညာပြပွဲ ၀င်ခွင့်လက်မှတ်များအား မြန်မာနိုင်ငံသားတစ်ဦးလျှင် ကျပ်နှစ်ထောင်၊ နိုင်ငံခြားသားတစ်ဦးလျှင် ကျပ်တစ်သောင်း (ကော်ဖီတစ်ခွက်အပါအ၀င်) တို့ဖြင့် ရောင်းချမည်ဖြစ်ကြောင်း သိရသည်။,entertainment,2
အမျိုးသမီးအနုပညာရှင်များက ကော်ဇောနီ အခမ်းအနားတွင် ဆန္ဒပြမည်ဟု ကတိပြုမှု၊ ထိပ်တန်းဒါရိုက်တာနှစ်ဦး ရုပ်ရှင်ပွဲတော်တက်ရောက်ခွင့်မှ ပိတ်ပင်ခံရမှုနှင့်အတူ နှစ်များစွာအတွင်း နိုင်ငံရေးအဆန်ဆုံး ကိန်းရုပ်ရှင်ပွဲတော်ကို မေ ၈ ရက်တွင် ဖွင့်လှစ်ခဲ့သည်။ လိင်ပိုင်းဆိုင်ရာ အနှောင့်အယှက်ပေးမှုကို ဆန့်ကျင်သည့် #MeToo နှင့် Time’s Up လှုပ်ရှားမှုကို ထောက်ခံမှုအဖြစ် အမျိုးသမီးထိပ်တန်းသရုပ်ဆောင်နှင့် ဒါရိုက်တာ ၁၀၀ ခန့်က မေ ၁၂ ရက်တွင် ကိန်းရုပ်ရှင်ပွဲတော်၏ ကော်ဇောနီ အခမ်းအနား၌ ဆန္ဒပြမည်ဟု ပွဲစီစဉ်သူများက ပြောကြားခဲ့ကြသည်။ ယင်းချီတက်ဆန္ဒပြမှုတွင် ယခုနှစ် ကိန်းရုပ်ရှင်ပွဲတော်၏ ဂျူရီအဖွဲ့ခေါင်းဆောင် ကိတ်ဘလန်ချက်လည်း ပါ၀င်မည်ဖြစ်သည်။ ယခုနှစ် ကိန်းရုပ်ရှင်ပွဲတော်ဖွင့်ပွဲကို သည်းထိတ်ရင်ဖိုစိတ္တဇဇာတ်ကား Everybody Knows ဖြင့် ဖွင့်လှစ်ခဲ့ပြီး ဒါရိုက်တာ Terry Gilliam ၏ The Man Who Killed Don Quixote ဇာတ်ကားဖြင့် ပိတ်သိမ်းမည်ဖြစ်သည်။ ယင်းဇာတ်ကားသည် ကိန်းရုပ်ရှင်ပွဲတော်တွင် ပြသရန်ရွေးချယ်ခံခဲ့ရသည့် ပထမဆုံးကင်ညာဇာတ်ကား ဖြစ်သော်လည်း လိင်တူအချစ်ဇာတ်လမ်းအကြောင်း ပုံဖော်ရိုက်ကူးထားသောကြောင့် ကင်ညာနိုင်ငံတွင်မူ ပိတ်ပင်ခံထားရသည်။ အမေရိကန်ဒါရိုက်တာ အိုလီဗာစတုန်းက တောင်းဆိုခဲ့သော်လည်း တီဟီရန်က အီရန်ဒါရိုက်တာ Jafar Panahi ကို ခရီးသွားခွင့်ထုတ်ပေးရန် ငြင်းဆိုခဲ့မှုကြောင့် ကိန်းရုပ်ရှင်ပွဲတော်သို့ တက်ရောက်ခွင့်မရခဲ့ပေ။ Jafar Panahi ၏ Three Faces ဇာတ်ကားသည် ကိန်းရုပ်ရှင်ပွဲတော်၏ ထိပ်တန်းဆုဖြစ်သော ရွှေအုန်းပင်ဆုအတွက် ၀င်ရောက်ယှဉ်ပြိုင်မည်ဖြစ်သည်။ ပြီးခဲ့သည့်နှစ် သြဂုတ်မှစပြီး နေအိမ်အကျယ်ချုပ်ချခံခဲ့ရသည့် ရုရှားဒါရိုက်တာ Kirill Serebrennikov သည်လည်း ကိန်းရုပ်ရှင်ပွဲတော်သို့ တက်ရောက်ခွင့်မရခဲ့ပေ။ ၎င်း၏ Leto (သို့မဟုတ်) Summer ဇာတ်ကားသည်လည်း ကိန်းရုပ်ရှင်ပွဲတော်၏ အမြင့်ဆုံးဆုဖြစ်သော ရွှေအုန်းပင်ဆုအတွက် ယှဉ်ပြိုင်မည်ဖြစ်သည်။,entertainment,2
မြန်မာရုပ်သံဇာတ်လမ်းတွဲတွေရဲ့ ခြေလှမ်းအစမှာ ပရိသတ်စိတ်၀င်စား အားပေးမှု နည်းပါးခဲ့ပေမယ့် ဒီဘက်နှစ်ပိုင်းမှာတော့ ပရိသတ်စိတ်၀င်စားမှု အတန်ငယ်ရရှိလာခဲ့ရာက ၂၀၁၇ နှစ်ဆန်းမှာတော့ ‘မနေ့ကဖြစ်သည်’ ရုပ်သံဇာတ်လမ်းတွဲက ပရိသတ် စိတ်၀င်စားမှု အရှိန်အဟုန်ကို မြင့်တက်စေခဲ့ပါတယ်။ ‘မနေ့ကဖြစ်သည်’ ရုပ်သံဇာတ်လမ်းတွဲရဲ့ ပရိသတ်စိတ်၀င်စားစေမှု အရှိန်အဟုန်နဲ့အတူ ဇာတ်ကားမှာပါ၀င်ခဲ့တဲ့ သရုပ်ဆောင်တစ်ဦးချင်းစီကလည်း ပရိသတ် စိတ်၀င်စားမှု ပိုမိုရရှိလာခဲ့ပါတယ်။ ဒီဇာတ်လမ်းတွဲမှာ ဒေါသကြီးသူ လူငယ်တစ်ဦး၊ မဟုတ်မခံစိတ်ထားနဲ့ စိတ်သဘောထားကောင်းမွန်သူ လူငယ်တစ်ဦးအဖြစ် ပါ၀င်ထားသလို ထပ်မံထုတ်လွှင့်ပြသခဲ့တဲ့ ‘ပဉ္စလက်ရွာ’ ဇာတ်လမ်းတွဲမှာလည်း ပရိသတ် စိတ်၀င်စားမှုကို ပိုမိုရရှိစေခဲ့သူ သရုပ်ဆောင်သူရိယရဲ့ ငယ်ဘ၀အမှတ်တရတချို့ကို ဖော်ပြပေးချင်ပါတယ်။ သရုပ်ဆောင်သူရိယက ပရိသတ်နဲ့စိမ်းတဲ့သူတစ်ယောက်တော့ မဟုတ်ပါဘူး။ ကလေးသရုပ်ဆောင်တစ်ဦးအဖြစ် ပရိသတ် မှတ်မိသိရှိစေခဲ့ပြီးမှ တစ်ကျော့ပြန် အနုပညာလှုပ်ရှားမှုတွေ လုပ်ကိုင်လာသူတစ်ဦးလည်း ဖြစ်ပါတယ်။ သရုပ်ဆောင်သူရိယကို ၁၉၈၉ ခုနှစ် မေ ၆ ရက်မှာ မိဘများဖြစ်တဲ့ ဦးကြည်လင်း၊ ဒေါ်ရွှေရွှေမာတို့ကနေ မွေးဖွားခဲ့ပါတယ်။ ပဲခူးဇာတိဖြစ်ပြီး မွေးစကနေ ကိုးတန်းစာမေးပွဲအောင်တဲ့အထိ ပဲခူးမြို့မှာပဲ နေထိုင်ကြီးပြင်းခဲ့သူပါ။ ငယ်စဉ်ဘ၀ရဲ့ အမှတ်တရအနေနဲ့တော့ မိခင်ဖြစ်သူက ကျောင်းဆရာမဖြစ်တာကြောင့် အဘွားတွေနဲ့ပဲ တစ်နေ့လုံးနေထိုင်ရပြီး မိခင်ဖြစ်သူကို အရမ်းတွယ်တာတယ်လို့ ဆိုပါတယ်။ မိခင်ပြန်လာချိန်ကိုလည်း အရမ်းမျှော်တတ်တယ်လို့ ရယ်မောရင်းဆိုပါတယ်။ ဒါ့အပြင် အနုပညာဝါသနာဗီဇကို ပြသမှုအနေနဲ့ ငယ်စဉ်ကလေးဘ၀ကတည်းက တခြားသူတွေရဲ့ပုံစံတွေကို အတုခိုးပြီး လိုက်လုပ်ပြတတ်တယ်လို့ ဆိုပါတယ်။ “ကျွန်တော်ငယ်ငယ်ကဆိုရင် အမူအရာ ပုံစံတူတွေ အရမ်းလိုက်လုပ်လေ့ရှိတယ်။ ဖေဖေ့ သူငယ်ချင်းတွေ အိမ်ကိုအလည်လာပြီဆိုရင် ဖေဖေ့သူငယ်ချင်း ဘယ်လိုစကားပြောလဲဆိုတာ အတုခိုးပြီး ဖေဖေ့ကို အဲဒီပုံစံအတိုင်းလိုက်ပြောတာမျိုး၊ တီဗွီထဲမှာ ကြည့်ရတဲ့သရုပ်ဆောင်တွေရဲ့ ဟန်ပန်အတိုင်း လိုက်လုပ်တာမျိုးတွေရှိတယ်။ အဲဒီကတည်းက အမူအရာလုပ်ရတာကို သဘောကျတာပါ” လို့ ငယ်ဘ၀အမှတ်တရတွေကို သရုပ်ဆောင်သူရိယက ဆိုပါတယ်။ ကျောင်းပညာရေးကိုတော့ သူငယ်တန်းကနေ န၀မတန်းအထိကို အ.ထ.က (၃) ပဲခူးမြို့ မှာ တက်ရောက်သင်ယူခဲ့ပြီး ဒသမတန်းမှာတော့ ရန်ကုန်ကိုပြောင်းရွှေ့လာရတာကြောင့် အ.ထ.က(၁)ဒဂုံမှာ တက်ရောက်ခဲ့ပါတယ်။ ကျောင်းစာထူးချွန်မှုမှာတော့ စိတ်၀င်စား ကျက်မှတ်ချိန်မှာ ဆုတွေရတဲ့အထိ ထူးချွန်ခဲ့ပေမယ့် နောက်ပိုင်းမှာတော့ စာသေချာမလုပ်ဖြစ်ဘဲ သာမန်အဆင့်နဲ့သာ အောင်မြင်ခဲ့တယ်လို့ ဆိုပါတယ်။ တက္ကသိုလ်၀င်တန်းစာမေးပွဲကို ရိုးရိုးအောင်မြင်ပြီးတဲ့နောက် အင်္ဂလိပ်ဘာသာ အဓိကနဲ့ အေ၀းသင်တက္ကသိုလ်ကို တက်ရောက်ခဲ့ပါတယ်။ မိဘမျိုးရိုးလုပ်ငန်းဖြစ်တဲ့ တိုင်းရင်းဆေးလုပ်ငန်းကိုလည်း စိတ်ပါ၀င်စားတာကြောင့် တိုင်းရင်းဆေးသိပ္ပံဘာသာရပ် ဒီပလိုမာကို သုံးနှစ်ကြာ တက်ရောက် သင်ယူခဲ့ပါတယ်။ သရုပ်ဆောင်သူရိယဟာ ‘စိန်ဘယက်’ တိုင်းရင်းဆေးကြော်ငြာမှာ ပါ၀င်ခဲ့မှုနဲ့ ပရိသတ် စတင်သိရှိစေခဲ့သလို ရာဇ၀င်သမိုင်းနောက်ခံ ဇာတ်ကားတွေမှာလည်း ကလေးသရုပ်ဆောင် တစ်ဦးအဖြစ် ပါ၀င်ခဲ့ပါတယ်။ ကျောင်းကပွဲတွေ၊ ကျောင်းပြဇာတ်တွေမှာလည်း ထိပ်ဆုံးကနေ ပါ၀င်ခဲ့တယ်လို့ ဆိုပါတယ်။ ဒီနောက်မှာတော့ အနုပညာလုပ်ငန်းတွေနဲ့ ခဏတာ အဆက်ပြတ်သွားခဲ့ပြီး ၂၀၀၉ ခုနှစ်မှသာ ပြန်လုပ်ဖြစ်ခဲ့တယ်လို့ ဆိုပါတယ်။ မော်ဒယ်သရုပ်ဆောင်တစ်ဦးအဖြစ် အနုပညာလောကထဲ ၀င်ရောက်လာခဲ့ပေမယ့် အစီအစဉ် တင်ဆက်သူတစ်ဦးအဖြစ်နဲ့လည်း ရုပ်သံအစီအစဉ်တွေမှာ ပါ၀င်တင်ဆက်ဖြစ်ခဲ့ပါသေးတယ်။ ဒီနောက်မှာတော့ ဒါရိုက်တာဇမ္ဗူထွန်းသက်လွင်၊ အကယ်ဒမီ၀ိုင်းတို့နဲ့အတူ ဇာတ်ကားတွေ ရိုက်ကူးခွင့်ရရှိခဲ့ရာက မဟော်ဂနီရုပ်ရှင်ထုတ်လုပ်ရေးနဲ့ ငါးနှစ်စာချုပ်ချုပ်ဆို ဖြစ်ခဲ့တယ်လို့ ဆိုပါတယ်။ မဟော်ဂနီ ထုတ်လုပ်ရေးက စီစဉ်တဲ့ ရုပ်ရှင်နဲ့ဗီဒီယိုဇာတ်ကားတွေမှာ ပါ၀င်သရုပ်ဆောင်ရင်း ၂၀၁၆ ခုနှစ်မှာ ရုံတင်ပြသခဲ့တဲ့ ‘ဖေ့စ်ဘုတ်ရွာ’ ရုပ်ရှင်ဇာတ်ကားမှာ ပါ၀င်သရုပ်ဆောင်ခဲ့ပါတယ်။ ဒီဇာတ်ကားမှာလည်း ဘုကလန့်ကျကျ လူငယ်တစ်ဦးအနေနဲ့ ပါ၀င်ခဲ့ရာမှာ ပရိသတ်သဘောကျနှစ်ခြိုက်မှုကို ပိုမိုရရှိစေခဲ့ပါတယ်။ ၂၀၁၇ နှစ်ဆန်းမှာတော့ နောက်ထပ်မှတ်တိုင်တစ်ခုအနေနဲ့ ‘မနေ့ကဖြစ်သည်’ ရုပ်သံဇာတ်လမ်းတွဲမှာ ပါ၀င်သရုပ်ဆောင်ထားမှုကို ပရိသတ်ရှေ့မှာ မှတ်ကျောက်တင်နိုင်စေခဲ့ပါတယ်။ ဒေါသကြီးတတ်တဲ့၊ မဟုတ်မခံစိတ်ရှိတဲ့၊ စိတ်နှလုံးသားဖြောင့်မှန်တဲ့ လူငယ်လေးတစ်ဦးအနေနဲ့ ပါ၀င်ခဲ့တာဖြစ်ပြီး လူသတ်တရားခံဖော်ထုတ်မှုကို စိတ်ပါ၀င်စားတဲ့ ပရိသတ်တွေအတွက် သတိပြုမိစရာ သရုပ်ဆောင်တစ်ဦး ဖြစ်လာခဲ့ပါတယ်။ သရုပ်ဆောင်သူရိယက “အခက်အခဲတွေကတော့ အများကြီးကြုံခဲ့ရပါတယ်။ တစ်ခါတလေဆို ဘာမှဆက်လုပ်ချင်စိတ်မရှိဘဲ အိပ်ရာထဲမှာ လဲနေတဲ့အထိကို စိတ်ဓာတ်ကျဆင်းခဲ့ရပါတယ်။ ဒါပေမဲ့ ကိုယ်လိုချင်တဲ့ ပန်းတိုင်ရောက်ဖို့ ကြိုးစားဖြတ်သန်းရမယ်ဆိုတဲ့စိတ်နဲ့ပဲ ကြိုးစားခဲ့တာပါ။ အခုနောက်ပိုင်းတော့ ပရိသတ်တွေရဲ့ စိတ်ခွန်အားပေးမှုကြောင့် ခွန်အားတွေ အများကြီးရခဲ့ပါတယ်” လို့ ပွင့်ပွင့်လင်းလင်း ဆိုပါတယ်။ သရုပ်ဆောင်သူရိယက ရုပ်ရှင်နဲ့ ဗီဒီယိုဇာတ်ကားတွေ ရိုက်ကူးဖို့ စီစဉ်ထားတဲ့အပြင်သူ ပါ၀င်ထားတဲ့ ရုပ်ရှင်နဲ့ ဗီဒီယိုဇာတ်ကားတွေလည်း ၂၀၁၈ ခုနှစ်အတွင်းမှာ ရုံတင်ပြသဖို့ စီစဉ်ထားတယ်လို့ ဆိုပါတယ်။ အနုပညာရည်မှန်းချက်အပြင် တိုင်းရင်းဆေးလုပ်ငန်းကိုလည်း ဝါသနာပါသူဖြစ်တာကြောင့် ရေရှည်မှာတော့ တိုင်းရင်းဆေးလုပ်ငန်းကိုပါ တွဲဖက်လုပ်ကိုင်သွားဖို့ အစီအစဉ်ရှိတယ်လို့ ပြောခဲ့ပါတယ်။ သူရိယက သူ့ရဲ့အချစ်ရေးကို ပရိသတ်တွေကို ပွင့်ပွင့်လင်းလင်း အသိပေးထားသူဖြစ်ပြီး ချစ်သူဖြစ်တဲ့ သရုပ်ဆောင်ဆုအိမ့်စံနဲ့ အတွဲညီသူတွေ ဖြစ်တာကြောင့် ပရိသတ်များချစ်ခင်ကြတဲ့ အနုပညာရှင်စုံတွဲလို့ ဆိုရမှာပါ။ သူတို့ နှစ်ယောက်ရဲ့ သွားလာလှုပ်ရှားမှု ပုံရိပ်တွေကို ပရိသတ်တွေက စောင့်ကြည့် အားပေးလေ့ ရှိပါတယ်။ အချစ်ရေးနဲ့ ပတ်သက်လို့လည်း သူရိယက “ကျွန်တော်တို့ တစ်ယောက်နဲ့တစ်ယောက်က နားလည်မှုရှိတယ်။ တစ်ယောက်နဲ့တစ်ယောက် အကြာကြီး စိတ်ဆိုးနေတာမျိုးတွေ သိပ်မရှိဘူး။ ဒီလိုနားလည်မှုမျိုးနဲ့ပဲ ရှေ့ဆက်သွားပါမယ်။ ကျွန်တော်တို့နှစ်ယောက်ကို ချစ်ပေးကြတဲ့ ပရိသတ်အားလုံးကိုလည်း ကျေးဇူးတင်ပါတယ်” လို့ ဆိုခဲ့ပါတယ်။ လူငယ်တွေတိုင်းမှာ ထမ်းပိုးထားတဲ့ အိပ်မက်ကိုယ်စီ ရှိကြပါတယ်။ ဒီအိပ်မက်တွေကို အကောင်အထည်ဖော်ရာမှာတော့ ကံဇာတ်ဆရာရဲ့ ခြယ်မှုန်းမှုအတိုင်း လွယ်ကူချောမွေ့သူရှိသလို ခက်ခဲကြမ်းတမ်းသူတွေလည်း ရှိတတ်ကြပါတယ်။ သရုပ်ဆောင် သူရိယရဲ့ အနုပညာခရီးလမ်းအစက မချောမွေ့ခဲ့ပေမယ့် လက်ရှိမှာတော့ ဖြောင့်မတ်မှန်ကန်တဲ့ လမ်းကြောင်းတစ်ခုကို လျှောက်လှမ်းခွင့်ရနေပြီလို့ ဆိုရပါမယ်။ ဒါ့အပြင် မိဘလက်ငုတ်လက်ရင်း တိုင်းရင်းဆေးလုပ်ငန်းကို စိတ်ပါ၀င်စား လေ့လာသင်ယူ လိုစိတ်ကလည်း သဘောကျစရာကောင်းတဲ့ အချက်တစ်ခုလို့ပဲ ဆိုရမှာပါ။,entertainment,2
၂၀၁၈ ခုနှစ် Billboard ဂီတဆုပေးပွဲကို မေ ၂၀ ရက် ညပိုင်းက လပ်စ်ဗီးဂတ်စ်ရှိ MGM Grand Garden ပွဲခင်းထဲတွင် ကျင်းပခဲ့သည်။ အခမ်းအနားအစီအစဉ်မှူးအဖြစ် ဆောင်ရွက်ခဲ့သည့် ကယ်လီကလက်ဆန်သည် တက္ကဆက်မှ Santa Fe အထက်တန်းကျောင်း ပစ်ခတ်မှုအတွင်း သေဆုံးသူများကို ရည်စူးပြီး အခမ်းအနားကို ဖွင့်လှစ်ပေးခဲ့သည်။ ဆုပေးပွဲညအတွင်း ဂျွန်လက်ဂျန်၊ ခရစ်စတီးနာအဂွီလီရာ၊ ဒီမီလိုဗာတာ၊ အက်ဒ်ရှီရန်၊ အရီယားနာဂရန်ဒီ၊ BTS အစရှိသည့် အနုပညာရှင်များက ဖျော်ဖြေခဲ့ကြသည်။ ကိုရီးယားအမျိုးသားအဆိုတော်အဖွဲ့ BTS မှာ မူ Billboard အခမ်းအနားတွင် ပါ၀င်ဖျော်ဖြေခဲ့သော ပထမဆုံးကိုရီးယားအနုပညာရှင်များ ဖြစ်လာခဲ့သည်။ ဆုပေးပွဲအတွင်း Fake Love သီချင်းဖြင့် ဖျော်ဖြေခဲ့သည့် BTS သည် ထိုဆုပေးပွဲ ညတွင် အကောင်းဆုံးဆိုရှယ်ဆုကိုလည်း ရရှိခဲ့သည်။ ကန်းဒရစ်လာမာ၊ ဘရူနိုမားစ်၊ အက်ဒ်ရှီရန်တို့သည် ဆန်ခါတင်ဆုစာရင်း ၁၅ ဆုစီ ၀င်ခဲ့ကြသူများဖြစ်ပြီး အက်ဒ်ရှီရန်မှာမူ အကောင်းဆုံးအနုပညာရှင်ဆု၊ အကောင်းဆုံး အမျိုးသားအနုပညာရှင်ဆုအပါအ၀င် ဆုလေးဆုကို သိမ်းပိုက်နိုင်ခဲ့သည်။ တေလာဆွစ်မှာမူ အကောင်းဆုံးအမျိုးသမီး အနုပညာရှင်ဆုကို ရရှိသွားခဲ့သည်။ အကျော်ကြားဆုံးတေးသီချင်းဆုကို Despacito က ရရှိသွားခဲ့ပြီး ထိပ်တန်းတေး အယ်ဘမ်ဆုကို ကန်းဒရစ်လာမာ၏ Damn က ရရှိသွားခဲ့သည်။,entertainment,2
မြန်မာနိုင်ငံဖွား သရုပ်ဆောင်တေးသံရှင် မိုရီဆာကီ၀င်း၏ မြန်မာနိုင်ငံခရီးစဉ်တွင် ဂျပန်နိုင်ငံမှ ရုပ်သံလိုင်းတစ်ခုက မှတ်တမ်းရုပ်ရှင် လိုက်ပါရိုက်ကူးခဲ့ကြောင်း သိရသည်။ မိုရီဆာကီ၀င်းသည် Fujifilm Myanmar ၏ Brand Ambassador အဖြစ် လက်တွဲဆောင်ရွက်ရန် အတွက် မြန်မာနိုင်ငံသို့ လာရောက်ခဲ့သည့်ခရီးစဉ်၌ အဆိုပါ ရုပ်သံရိုက်ကူးရေးအဖွဲ့လည်းလိုက်ပါလာခဲ့ပြီး ယင်းခရီးစဉ်တွင် မိုရီဆာကီ၀င်း၏ လှုပ်ရှားမှုများအား လိုက်ပါ မှတ်တမ်းတင်ခဲ့ကြောင်း သိရသည်။ “ကျွန်တော့်ရဲ့ လှုပ်ရှားမှုတွေ၊ လုပ်ဆောင်မှုတွေနဲ့ နေ့စဉ်ဘ၀ဖြတ်သန်းမှုတွေကို ဂျပန်ရုပ်သံလိုင်းက မှတ်တမ်းလာရောက် ရိုက်ကူးတာပါ။ ဂျပန်မှာကတည်းက လိုက်ပါရိုက်ကူးနေတာပါ။ မြန်မာနိုင်ငံ ခရီးစဉ်ရှိတယ်ဆိုတဲ့အတွက် သူတို့လည်း လိုက်ပါလာတာပါ။ ကျွန်တော်နဲ့ Fujifilm နဲ့ စာချုပ်ချုပ်ဆိုပွဲနဲ့ တခြားအနုပညာလှုပ်ရှားမှုတွေကိုလည်း သူတို့လိုက်ပါရိုက်ကူးပါတယ်။ ပြီးတော့ ကျွန်တော်ပြသချင်တဲ့ မြန်မာနိုင်ငံက အလှအပတွေ၊ အစားအသောက်တွေနဲ့ နေထိုင်သွားလာမှုတွေကိုလည်း ကျွန်တော်နဲ့အတူ လိုက်ပါရိုက်ကူးပါတယ်။ ဒီအစီအစဉ်ကို ဂျပန်နိုင်ငံမှာ ထုတ်လွှင့်မှာဖြစ်တော့ ၀မ်းသာ ဂုဏ်ယူမိပါတယ်။ မြန်မာနိုင်ငံသား တစ်ယောက်အနေနဲ့ မြန်မာနိုင်ငံ အကြောင်းတွေကို မိတ်ဆက်ခွင့်ရတဲ့အတွက် တကယ့်ကို၀မ်းသာ ဂုဏ်ယူရပါတယ်။ မြန်မာနိုင်ငံသား တစ်ယောက်အနေနဲ့ ဆက်ပြီးကြိုးစားနေမှာဖြစ်လို့ ပရိသတ်တွေက ကျွန်တော့်ကိုမေ့မသွားဘဲ အမြဲပဲ စောင့်ကြည့်အားပေးဖို့ ပြောချင်ပါတယ်” ဟု သရုပ်ဆောင်တေးသံရှင် မိုရီဆာကီ၀င်းက ဆိုသည်။ မိုရီဆာကီ၀င်းသည် မြန်မာနိုင်ငံသား မိဘနှစ်ဦးမှမွေးဖွားကာ အသက် ၁၀ နှစ်အရွယ်တွင် ဂျပန်နိုင်ငံသို့ မိဘများနှင့်အတူ ပြောင်းရွှေ့နေထိုင်ခဲ့သူဖြစ်သည်။ အသက် ၁၄ နှစ်တွင် အနုပညာဖျော်ဖြေ တင်ဆက်မှု လုပ်ငန်းနယ်ပယ်သို့ ရောက်ရှိခဲ့ပြီး ၂၀၀၈ တွင် Prizmax Boyband အဖွဲ့သို့ စတင်၀င်ရောက်ခဲ့သည်။ ၂၀၁၂ တွင် ‘Sherry’ ဇာတ်ကားဖြင့် ပွဲထုတ်ခံခဲ့ရပြီး ၂၀၁၅ တွင် Yokohama FM မှ The First Radio Personality အဖြစ်ရွေးချယ်ခံခဲ့ရသည်။ ဟောလိ၀ုဒ်ဒါရိုက်တာ စတီဗင်စပီးဗက် ရိုက်ကူးသည့် ‘Ready Player One’ တွင် ပါ၀င် သရုပ်ဆောင်ခွင့်ရခဲ့သည်။ ဂျပန်မြန်မာ ချစ်ကြည်ရေးအဖြစ် ရိုက်ကူးသည့် ‘ဇာတိမြေ’ ရုပ်ရှင်ဇာတ်ကားတွင်လည်း သရုပ်ဆောင် အောင်ရဲလင်း၊ ၀တ်မှုန်ရွှေရည်တို့နှင့်အတူ ပါ၀င်သရုပ်ဆောင်ထားသည်။,entertainment,2
Photo: AFP ချန်ပီယံလိဂ်ဗိုလ်လုပွဲအပြီးတွင် အနာဂတ်အား ရက်ပိုင်းအတွင်း ဆုံးဖြတ်မည်ဟု ပြောကြားခဲ့သည့် ရီးယဲလ်အသင်း တိုက်စစ်ကစားသမား စီရော်နယ်လ်ဒိုက မက်ဒရစ်မြို့ အောင်ပွဲခံ အခမ်းအနားတွင်မူ လာမည့်နှစ် ထပ်မံဆုံတွေ့မည်ဖြစ်ကြောင်း ပရိသတ်များအား ပြောကြားသည်။ စီရော်နယ်လ်ဒို၏ စာချုပ်သက်တမ်းမှာ ၂၀၂၁ ခုနှစ်အထိ ကျန်ရှိနေသော်လည်း ချန်ပီယံလိဂ်ဗိုလ်လုပွဲအပြီး belN Sports သတင်းဌာနနှင့် တွေ့ဆုံစဉ် ၎င်းက အနာဂတ်နှင့် ပတ်သက်သည့်အဖြေအား ရက်ပိုင်းအတွင်း ဆုံးဖြတ်မည်ဖြစ်ကြောင်း ပြောကြားသည်။ ထို့ကြောင့် ၎င်း၏ ရီးယဲလ်ကစားသမားဘ၀ အဆုံးသတ်တော့မည်ဖြစ်ကြောင်း မီဒီယာများက ခန့်မှန်းဖော်ပြလျက်ရှိသော်လည်း မေ ၂၇ ရက်က မက်ဒရစ်မြို့၌ ပြုလုပ်သည့် အောင်ပွဲခံ အခမ်းအနားတွင်မူ ပရိသတ်များအား ယခုလို ပြန်လည်ပြောကြားခြင်းဖြစ်သည်။ ရီးယဲလ်အသင်းပရိသတ်များသည် ကစားသမားနှင့် နည်းပြအဖွဲ့၀င်များအား သူရဲကောင်းများကဲ့သို့ ကြိုဆိုခဲ့ကြပြီး စီရော်နယ်လ်ဒို၏ အမည်ကို သံပြိုင်အော်ဟစ်အားပေးခဲ့ကြောင်း သိရသည်။ သို့ဖြစ်ရာ ၎င်းက “နောက်နှစ်ကျရင် တွေ့ကြတာပေါ့။ ကမ္ဘာပေါ်မှာ အကြီးကျယ်ဆုံးကလပ်အတွက် ကစားခွင့်ရတာ ဂုဏ်ယူပါတယ်။ ဒီအသင်းမှာ ရှိနေခွင့်ရတာ ပြီးပြည့်စုံပါတယ်။ ဒီကစားသမားတွေနဲ့ဆိုရင်လည်း မရနိုင်တဲ့ဆုဖလားဆိုတာ မရှိပါဘူး” ဟု ပြောကြားသည်။ ဗိုလ်လုပွဲတွင် အရန်အဖြစ်သာ ပါ၀င်ခဲ့ရပြီး လူစား၀င်လာပြီးနောက် အနိုင်ဂိုးနှစ်ဂိုးအား လှလှပပသွင်းယူပေးခဲ့သူ တောင်ပံကစားသမား ဂါရတ်ဘေးလ်ကလည်း အသင်းပြောင်းရွှေ့ဖွယ်ရှိကြောင်း အရိပ်အမြွက် ပြောကြားထားသည်။ ၎င်းအား မန်ယူအသင်းက ခေါ်ယူရန် စိတ်၀င်စားနေကြောင်း မီဒီယာများက ဖော်ပြလျက်ရှိသည်။ ရီးယဲလ်အသင်း၏ အောင်ပွဲခံအခမ်းအနားတွင် ပရိသတ်သိန်းဂဏန်းအထိပါ၀င် ချန်ပီယံလိဂ်ပြိုင်ပွဲ၌ (၁၃) ကြိမ်မြောက်နှင့် နောက်ဆုံးသုံးကြိမ်ဆက်တိုက် အနိုင်ရဗိုလ်စွဲခဲ့သည့် ရီးယဲလ်မက်ဒရစ်အသင်းသည် မေ ၂၇ ရက်က အောင်ပွဲခံအခမ်းအနားပြုလုပ်ရာ ပရိသတ်သိန်းဂဏန်းအထိ ပူးပေါင်းပါ၀င်ခဲ့ကြောင်း သိရသည်။ ရီးယဲလ်အသင်းသည် အမိုးဖွင့်ကားဖြင့် မက်ဒရစ်မြို့အတွင်းလှည့်လည်ရာ ပရိသတ်များက လမ်းတစ်လျှောက်လိုက်ပါ အားပေးခဲ့ကြပြီး အောင်ပွဲခံ အခမ်းအနား ပြုလုပ်နေကျဖြစ်သည့် Plaza de Cibeles ရင်ပြင်တွင် ဆုဖလားကိုင်မြှောက်၍ အောင်ပွဲခံခဲ့သည်။ ထို့နောက် ဘာနေဗျူးကွင်း၌ အောင်ပွဲခံ အခမ်းအနားထပ်မံပြုလုပ်ရာ ပရိသတ်များ ကွင်းလုံးပြည့် တက်ရောက်အားပေးခဲ့ကြသည်။,entertainment,2
‘ကျွန်တော်က တခြားကိစ္စတွေမှာ ရောင့်ရဲတင်းတိမ်နိုင်ပေမယ့် အနုပညာနဲ့ပတ်သက်ရင် လောဘတော ့နည်းနည်းကြီးတယ်’ လတ်တလောရုံတင်ပြသခဲ့သည့် ‘မုန်းလို့ရရင်မုန်းချင်တယ်’ ဇာတ်ကားမှာ လူငယ်များ၏ အချစ်နှင့်ဘ၀၏ လောကဓံတို့ကို အပီပြင်ဆုံးပုံဖော်ထားသည့် ဇာတ်ကားတစ်ကားဖြစ်သည့်အပြင် ဇာတ်လမ်း၏ ခံစားမှုများနှင့်လိုက်ဖက်လှသည့် ဇာတ်၀င်တေးသီချင်းများစွာလည်း ဖန်တီးထည့်သွင်းထားသည့် ဇာတ်ကားတစ်ကား ဖြစ်သည်။ ယင်းဇာတ်ကား၏ ဖန်တီးသူ ဒါရိုက်တာ အောင်ဇော်လင်းမှာ ဗီဒီယိုဇာတ်ကားများနှင့် ပရိသတ်အားပေးမှုရရှိပြီးဖြစ်သော်လည်း ပထမဆုံးရုပ်ရှင်ဇာတ်ကားဖြင့်ပင် ပရိသတ်များနှင့် မှတ်တိုင်တစ်ခု တည်ဆောက်နိုင်ခဲ့သူ ဖြစ်သည်။ ဇွန် ၁ ရက်တွင် ရုံတင်ပြသမည်ဖြစ်ကာ သုံးပွင့်ဆိုင်အချစ် ဇာတ်လမ်းကောင်းတစ်ခုဖြစ်သည့် ငါ့ကိုနမ်းတဲ့မုန်တိုင်း ဇာတ်ကားတွင်လည်း ဒါရိုက်တာအောင်ဇော်လင်းက ဒါရိုက်တာ ၀င်းလွင်ထက်နှင့်တွဲဖက်၍ ညှိနှိုင်းဖန်တီးမှုများ ပြုလုပ်ခဲ့ခြင်းဖြစ်သည်။ ဒါရိုက်တာအောင်ဇော်လင်းနှင့်တွေ့ဆုံ၍ ဇာတ်ကားရိုက်ကူးမှု အတွေ့အကြုံများ၊ ဇာတ်ကားတွင်ပါ၀င်သည့် သရုပ်ဆောင်များအပေါ် သုံးသပ်ချက်များ၊ ရှေ့ဆက်ရိုက်ကူးသွားမည့် ဇာတ်ကားများအတွက် ပြင်ဆင်ထားမှုများကိုပါ မေးမြန်းဖြစ်ခဲ့ပါသည်။ ■မေး – မုန်းလို့ရရင် မုန်းချင်တယ်ဇာတ်ကားရဲ့ ဇာတ်လမ်းပုံစံက ပရိသတ်တွေအတွက်မစိမ်းတဲ့ ဇာတ်လမ်းပုံစံ ဖြစ်ပေမယ့် ကြည့်ရသူတိုင်းရင်ထဲကို နက်နက်ရှိုင်းရှိုင်း ရောက်ရှိစေခဲ့တယ်။ အဲဒီအပေါ် ဖန်တီးသူတစ်ယောက်ရဲ့ စိတ်ခံစားမှုကို သိချင်ပါတယ်။ ■ ဖြေ – မုန်းလို့ရရင် ဇာတ်လမ်းဖရိန်လေးက တကယ်ကိုရိုးရှင်းတဲ့ ဇာတ်ဖရိန်လေးပါ။ အဲဒါကိုမှ ကျွန်တော်နားလည်သလောက်ခံစားပြီး ကြိုးစားဖန်တီးခဲ့တာပါ။ ■ မေး – ဒီဇာတ်ကားမှာပါ၀င်တဲ့ သရုပ်ဆောင်တစ်ဦးချင်းရဲ့ ဇာတ်ရုပ်အပေါ် ခံစားသက်၀င်မှု အရမ်းအားကောင်းတာ တွေ့ရပါတယ်။ အဲဒီအပေါ်မှာရော ကျေနပ်မိလား။ ■ ဖြေ – ကျွန်တော် ဒီဇာတ်ကားထဲက သရုပ်ဆောင်တွေအားလုံးရဲ့ သရုပ်ဆောင်မှုကို ကျေနပ်အားရပါတယ်။ တကယ့်ကို ပင်ပင်ပန်းပန်းနဲ့ ကြိုးစားသရုပ်ဆောင်ခဲ့တဲ့အတွက် သူတို့အားလုံးကို ကျေးဇူးတင်ပါတယ်။ ■ မေး – ဇာတ်၀င်သီချင်း သီးခြားဖန်တီးသုံးစွဲမှု အားနည်းနေတဲ့ အခုလိုအချိန်မျိုးမှာ ဇာတ်၀င်သီချင်းတွေကို အကောင်းဆုံးဖြစ်အောင် ဖန်တီးထည့်သွင်းရတဲ့ ရည်ရွယ်ချက်ကိုလည်း သိချင်ပါတယ်။ ■ ဖြေ – ဒီဇာတ်ကားလေးကို ပိုပြီး ပြီးပြည့်စုံစေချင်တာပါ။ ဒီဇာတ်ကားရဲ့ အဓိကဇာတ်ကောင်က တေးရေးဆရာတစ်ယောက်ဖြစ်တဲ့အတွက် သူရေးတဲ့သီချင်းတွေကို ဇာတ်၀င်သီချင်းအဖြစ် ဖန်တီးတာက ပိုပြီးသဘာ၀ကျမယ် ထင်လို့ပါ။ ■ မေး – ဇွန် ၁ ရက်မှာပြသမယ့် ငါ့ကိုနမ်းမယ့်မုန်တိုင်း ဇာတ်ကားမှာ ဒါရိုက်တာကို၀င်းလွင်ထက်နဲ့ တွဲဖက်ရိုက်ကူးဖြစ်တဲ့အကြောင်းကိုလည်း သိချင်ပါတယ်။ ■ ဖြေ – အဓိက ကိုဘိုဆန်းစီစဉ်တာပါ။ သူက ကျွန်တော်နဲ့ ကားကြီးတစ်ကားရိုက်ဖို့ ပြောထားဖူးပါတယ်။ ဒါရိုက်တာက နှစ်ယောက်ဖြစ်မယ်တဲ့။ ကို၀င်းလွင်ထက်နဲ့လည်း ရိုက်ဖို့ ပြောထားပြီးသား ရှိလို့ပါတဲ့။ အဲဒါနဲ့ ကျွန်တော်လည်း ကို၀င်းလွင်ထက်နဲ့ စကားပြောကြည့်ပါရစေဆိုပြီးတွေ့ပြီး စကားပြောဖြစ်တယ်။ ပြီးမှ ရိုက်ဖြစ်သွားတာပါ။ ■ မေး – နှစ်ယောက်လုံးက Creation ပိုင်းမှာ တစ်မျိုးစီအားသာချက်ရှိတော့ ဇာတ်ကားရိုက်တဲ့အခါ ဘယ်လိုတွေ ညှိယူခဲ့ရလဲ။ ဇာတ်ကားကောင်းဖို့အတွက် ငြင်းခုံရတာတွေ ကြုံရသေးလား။ ■ ဖြေ – ဇာတ်ကားကောင်းဖို့အတွက် ငြင်းခုံရတယ်ဆိုတာထက် ညှိနှိုင်းခဲ့တယ်လို့ပြောရင် ပိုမှန်ပါလိမ့်မယ်။ ■ မေး – အဓိကသရုပ်ဆောင်တွေအဖြစ်ပါ၀င်တဲ့ လွှမ်းပိုင်နဲ့ရဲရင့်အောင်က ဂီတဘက်ကသူ တွေဆိုတော့ သူတို့တွေကို သင်ပေးတဲ့အခါ အခက်အခဲရှိလား။ ■ ဖြေ – အခက်အခဲက ကြီးကြီးမားမားတော့ သိပ်မရှိပါဘူး။ ဒီဇာတ်ကားထဲမှာ သူတို့သရုပ်ဆောင်ရတဲ့ ကာရိုက်တာတွေကလည်း နည်းနည်းပြင်းထန်တယ်ဆိုတော့ တချို့ဟဲဗီးဖြစ်တဲ့ Scene တွေဆို အချိန်နည်းနည်းပေး ရတယ်။ သူတို့ကတော့ အကောင်းဆုံး ကြိုးစားခဲ့ပါတယ်။ ■ မေး – ငါ့ကိုနမ်းမယ့် မုန်တိုင်းဇာတ်ကားကရော ပရိသတ်တွေအတွက် ဘယ်လိုရသအသစ်တစ်မျိုး ထပ်ပြီးရနိုင်မယ်လို့ထင်လဲ။ ■ ဖြေ – အသစ်တစ်ခုကိုတော့ မြင်တွေ့ရမှာပါ။ အောင်မြင်တဲ့ အဆိုတော်နှစ်ယောက်ကို ရုပ်ရှင်ရုံမှာ ပထမဆုံးမြင်တွေ့ခွင့်ရမှာ ဖြစ်ပါတယ်။ ဒီဇာတ်ကားထဲမှာ နေညိုသွင်နဲ့ သြရထူးဆိုတဲ့ လူငယ်နှစ်ယောက်ရဲ့ အချစ်တစ်ခုကိုရဖို့ အားပြိုင်မှု။ လိုချင်တပ်မက်မှုတွေ အရမ်းများလာတဲ့အခါ အမှားတွေကို ဘယ်လိုဆက်တိုက်ကျူးလွန် မိလဲဆိုတာကို ပရိသတ်တွေ မြင်တွေ့ရမှာ ဖြစ်ပါတယ်။ ■ မေး – နောက်ပိုင်းဖန်တီးမယ့် ဇာတ်ကားတွေကရော ခံစားမှု အသားပေးဇာတ်ကားမျိုးတွေပဲ ဖြစ်မလား။ ■ ဖြေ – ကျွန်တော် ရသစုံအောင်တော့ ရိုက်ကူး ဖြစ်မယ်ထင်ပါတယ်။ ■ မေး – ဒီလောကထဲမှာ နှစ်ပေါင်းများစွာ လေ့လာဆည်းပူး ဖန်တီးခဲ့တဲ့ သူတစ်ယောက်အနေနဲ့ လက်ရှိအနေအထားကိုရော ကျေနပ်လား။ ■ ဖြေ – သိပ်တော့မကျေနပ်သေးဘူး။ ကျွန်တော်က တခြားကိစ္စတွေမှာ ရောင့်ရဲတင်းတိမ်နိုင်ပေမဲ့ အနုပညာနဲ့ပတ်သက်ရင် လောဘတော့နည်းနည်းကြီးတယ်။ ကျွန်တော်လုပ်နိုင်သမျှ ပရိသတ်ဆီ အပြည့်အ၀ တင်ပြချင်တာရယ်၊ ဒီထက်ပိုမိုက်တာတွေ ဖန်တီးခွင့်မရသေးတာကြောင့် ကျေနပ်မှုမရှိသေးဘူးလို့ ပြောတာပါ။ ■ မေး – ပရိသတ်တွေကိုပြောချင်တဲ့ စကားလက်ဆောင်များ ရှိမလား။ ■ ဖြေ – အခုပြောခဲ့တာတွေက မုသားမပါဘဲ ကျွန်တော့်ရင်ထဲက တကယ်ခံစားရတာတွေ ဖြစ်တယ်ဆိုတာ ပရိသတ်ကို သိစေချင်တာပါ။ တစ်စုံတစ်ရာမှားယွင်းခဲ့တာရှိရင် နားလည်ပေးပါလို့။ အားလုံးကိုကျေးဇူးပါ။,entertainment,2
ဓာတ်ပုံ – သက်ထွန်းအောင် မန္တလေးမြို့ ဒိုင်းမွန်းပလာဇာ ၅လွှာ ရုပ်ရှင်ရုံတွင် “မတစ်ထောင် တစ်ကောင်ဘွား” ရုပ်ရှင်ဇာတ်ကား ပြသသည့် အထိမ်းအမှတ်အနေဖြင့် သရုပ်ဆောင်အောင်ရဲလင်းမှ ပရိသတ်များနှင့် အမှတ်တရ တွေ့ဆုံကာ လက်မှတ်ရေးထိုးပေးခဲ့ကြောင်း သိရသည်။ အဆိုပါ ရုပ်ရှင်ကားကြီး ပြသသည့် အထိမ်းအမှတ်အနေဖြင့် သရုပ်ဆောင်အောင်ရဲလင်းမှ မန္တလေးမြို့မှ ပရိသတ်များနှင့် တွေ့ဆုံကာ အမှတ်တရ ဓာတ်ပုံရိုက်ကူးခြင်း၊ လက်မှတ် ရေးထိုးခြင်းများ ပြုလုပ်ခဲ့ကြောင်း၊ နေပြည်တော်ဆိုင်းတန်း ရုပ်ရှင်ရုံနှင့် မြို့မရုပ်ရှင်ရုံတို့တွင်လည်း ပရိသတ်များနှင့် တွေ့ဆုံခဲ့ကြောင်း သိရသည်။ “မတစ်ထောင် တစ်ကောင်ဘွား” ရုပ်ရှင်သည် ဆရာကြီး မင်းသိင်္ခ၏ အောင်မြင်ခဲ့သော ဝထ္တုတစ်ပုဒ်ကို ဒါရိုက်တာခင်စောမျိုးမှ တည်းဖြတ်ရိုက်ကူးထားခြင်း ဖြစ်ကြောင်း သိရသည်။ အဆိုပါ ရုပ်ရှင်ကို မေလ ၂၅ ရက်မှ စတင်ကာ မြန်မာနိုင်ငံတစ်ဝှမ်းရှိ ရုပ်ရှင်ရုံကြီးများတွင် ရုံတင်ပြသ လျက်ရှိပြီး ဇာတ်ညွှန်း နေစိုးသော်မှ ရေးသားထားကာ သရုပ်ဆောင် ကျော်ရဲအောင်၊ အောင်ရဲလင်း၊ ခိုင်သင်းကြည်၊ သင်ဇာဝင့်ကျော်၊ ထွန်းလွင်အောင်၊ နေရဲလင်း၊ ဇင်မျိုး၊ ဓာတ်လင်း၊ သိမ့်သိမ့်တုန်၊ မာန်၊အေးထွဠ်ဝင်း၊ အောင်ကျော်ထွန်းနှင့် အနုပညာရှင်များစွာ ပါဝင်သရုပ်ဆောင် ရိုက်ကူးထားကြောင်း သိရသည်။,entertainment,2
အကယ်ဒမီထူးချွန်ဆုများ ရရှိထားသည့် ‘ထာ၀ရအမေ’ ရုပ်ရှင်ဇာတ်ကားသည် Asean India Film Festival တွင် ပါ၀င်ပြသခွင့် ရရှိကြောင်း သိရသည်။ Asean India Film Festival ကို မေ ၂၅ ရက်မှ ၃၀ ရက်အထိ အိန္ဒိယနိုင်ငံ နယူးဒေလီမြို့၌ ကျင်းပနေခြင်းဖြစ်ပြီး ထာ၀ရအမေဇာတ်ကား၏ ဒါရိုက်တာဦးစင်ရော်မောင်မောင်နှင့် ရုပ်ရှင်အသံဆုရှင် ဦးသိန်းအောင်တို့မှာ ရုပ်ရှင်ပွဲတော်၌ တက်ရောက်လျက်ရှိကြောင်း သိရသည်။ “ဒီဇာတ်ကားက မိခင်မေတ္တာဖွဲ့ ဇာတ်ကားတစ်ကား ဖြစ်ပါတယ်။ ကမ္ဘာပေါ်မှာရှိတဲ့ မိခင်တွေအားလုံးကို ဂုဏ်ပြုတင်စားပြီး ဖန်တီးခဲ့တဲ့ဇာတ်ကားလည်း ဖြစ်ပါတယ်။ ဒီဇာတ်ကားကို စတင်ဖန်တီးခဲ့ကတည်းက မိခင်များရဲ့ ဂုဏ်ကျေးဇူးကို ရည်မှန်းခဲ့သလို နိုင်ငံတကာအဆင့်မီ ဇာတ်ကားတစ်ကားအဖြစ် အရုပ်အသံ အရည်အသွေးတွေကို အကောင်းဆုံး ဖန်တီးခဲ့ပါတယ်။ ဒီဇာတ်ကားကို စင်ကာပူနိုင်ငံနဲ့ အမေရိကန်နိုင်ငံတွေမှာ ပြသခွင့်ရခဲ့သလို အခုကတော့ အိန္ဒိယနိုင်ငံမှာ ပြုလုပ်တဲ့ Asean India Film Festival မှာ ပြသခွင့်ရတာပါ။ တကယ့်ကို ဂုဏ်ယူ၀မ်းမြောက်မိပါတယ်။ ရုပ်ရှင်ပွဲတော်ကို ကျွန်တော်နဲ့အတူ ရုပ်ရှင်အသံဆုရှင် ကိုသိန်းအောင်လည်း တက်ရောက်နေပါတယ်” ဟု ဒါရိုက်တာ အကယ်ဒမီ စင်ရော်မောင်မောင်က ပြောကြားသည်။ Asean India Film Festival တွင် အာဆီယံနိုင်ငံအသီးသီးမှ ထိပ်တန်းဇာတ်ကားများ လာရောက်ပြသခြင်းဖြစ်ပြီး ယင်းဇာတ်ကားများအား ဖန်တီးထားသည့် အနုပညာရှင်များလည်း တက်ရောက်သည့် ရုပ်ရှင်ပွဲတော်တစ်ခု ဖြစ်သည်။,entertainment,2
လူကြိုက်များသည့် ကိုရီးယား အမျိုးသားအဆိုတော်အဖွဲ့ BTS ၏ နောက်ဆုံးထွက်ရှိခဲ့သည့် အယ်လ်ဘမ်သစ် Love Yourself: Tear သည် တစ်ပတ်အတွင်း ပြည်တွင်းတွင်ချပ်ရေ ၁ ဒသမ ၄၄ သန်းကျော် ရောင်းချနိုင်ခဲ့သည်ဟု ကိုရီးယားသီချင်းရောင်းချမှု စာရင်းကို လေ့လာသုံးသပ်သည့် Hanteo Chart က မေ ၂၅ ရက်တွင် ထုတ်ပြန်ခဲ့သည်။ အယ်လ်ဘမ်သစ်ဖြင့် စံချိန်သစ်များ တင်ခဲ့သည့် BTS အဖွဲ့က Billboard 200 စာရင်း၏ ထိပ်တန်းနေရာတွင် ဖော်ပြခံရန်လည်း ရည်မှန်းထားသည်ဟု ပြောကြားခဲ့သည်။ “Love Yourself: Tear က ကျွန်တော်တို့ရဲ့ ရည်မှန်းချက်ပါ။ အရင်က စံချိန်ချိုးခဲ့တဲ့အကြောင်းကို BTS အဖွဲ့၀င်တွေ ဆွေးနွေးခဲ့ကြတယ်။ အယ်လ်ဘမ်သစ်ကို Billboard 200 ရဲ့ ထိပ်တန်းနေရာမှ ဖော်ပြခံရဖို့ မျှော်မှန်းထားတယ်” ဟု BTS အဖွဲ့၏ခေါင်းဆောင် အဆိုတော် RM က ပြောကြားခဲ့သည်။ BTS အဖွဲ့သည် မေ ၂၀ ရက်က အမေရိကန်တွင် ပြုလုပ်ခဲ့သည့် Billboard ဂီတဆုပေးပွဲတွင် Social Artist ဆုကို ရရှိခဲ့သည်။ BTS အဖွဲ့သည် ယင်းဆုပေးပွဲတွင် Fake Love သီချင်းဖြင့် ဖျော်ဖြေခဲ့သည်။ “Billboard ဆုပေးပွဲစင်မြင့်မှာ ဖျော်ဖြေရလိမ့်မယ်လို့ ဘယ်တုန်းကမှ မတွေးခဲ့ဖူးဘူး။ အရမ်းကို စိတ်လှုပ်ရှားဖို့ ကောင်းခဲ့တယ်” ဟု အဖွဲ့၀င်ဂျင်က ပြောခဲ့သည်။ အယ်လ်ဘမ်သစ်တွင် ပါ၀င်သည့် Fake Love သီချင်းဗီဒီယိုသည်လည်း တစ်ပတ်အတွင်း YouTube တွင် ကြည့်ရှုမှုနှုန်း သန်း ၁၀၀ ကျော်အထိ ရရှိခဲ့ပြီး ဖြန့်ချိပြီး တစ်ရက်အတွင်း ကြည့်ရှုမှုအများဆုံး သီချင်းဗီဒီယိုအဖြစ် စံချိန်တင်ခဲ့သည်။ ၂၀၁၃ ခုနှစ်တွင် No More Dream သီချင်းဖြင့် ဂီတလောကသို့ ၀င်ရောက်ခဲ့သည့် BTS အဖွဲ့သည် ယင်းနှစ် Melon ဂီတဆုပေးပွဲနှင့် ၂၀၁၄ ခုနှစ် Golden Disc ဆုပေးပွဲတို့တွင် တက်သစ်စအဆိုတော်ဆုကို ရရှိခဲ့သည်။ ယင်းအဖွဲ့သည် ၂၀၁၄ ခုနှစ်က ဖြန့်ချိခဲ့သည့် ပွဲဦးထွက်အယ်လ်ဘမ် Dark & Wild ဖြင့် တစ်ရှိန်ထိုး အောင်မြင်ခဲ့သည်။ ယင်းအယ်လ်ဘမ်သည် Billboard 200 စာရင်းတွင် ပါ၀င်ခဲ့သည်။ ၂၀၁၆ ခုနှစ်က ဖြန့်ချိခဲ့သည့် BTS အဖွဲ့၏ ဒုတိယမြောက်အယ်လ်ဘမ် Wings သည် ချပ်ရေ ၁ ဒသမ ၅ သန်းကျော် ရောင်းချနိုင်ခဲ့သည်။,entertainment,2
ဆည်းဆာရိပ်ဘိုးဘွားရိပ်သာနှင့် အနုပညာဆည်းဆာရိပ် ဘိုးဘွားရိပ်သာ ရန်ပုံငွေအတွက် ရုပ်ရှင်နှင့် ဂီတအနုပညာရှင်များ၏ ဖျော်ဖြေတင်ဆက်မှုကို ရန်ကုန်မြို့၌ ပြုလုပ်မည်ဖြစ်ကြောင်း သိရသည်။ အဆိုပါ ရန်ပုံငွေပဒေသာကပွဲကို ဇွန် ၂ ရက်တွင် ရန်ကုန်မြို့ အမျိုးသားကဇာတ်ရုံ၌ ပြုလုပ်မည်ဖြစ်သည်။ တေးရေးမင်းကို ရေးသားထားသည့် ကိုယ်ပိုင်သံစဉ် တေးသီချင်းအပုဒ် ၂၀ ကျော်ကို ရုပ်ရှင်နှင့် ဂီတအနုပညာရှင်များက ဖျော်ဖြေတင်ဆက်မည်ဖြစ်ပြီး ရုပ်သံလိုင်းများမှလည်း ထုတ်လွှင့်ပြသကာ အလှူငွေများ ကောက်ခံမည်ဖြစ်ကြောင်း သိရသည်။ ဖျော်ဖြေပွဲတွင် တေးသံရှင်ချမ်းချမ်း၊ ရတနာမိုင်၊ စိန်၀င်းထွန်း၊ ထွန်းကိုကို၊ အေသင်ချိုဆွေ စသည့်အနုပညာရှင်များ ပါ၀င်မည်ဖြစ်သည်။ “ကျွန်တော့်အနေနဲ့ တတ်နိုင်သလောက် ပရဟိတအလုပ်တွေ အမြဲလုပ်ဖြစ်ပါတယ်။ အခုအစီအစဉ်က ကျွန်တော်ရေးသားထားတဲ့ ကိုယ်ပိုင်သံစဉ်တေးသီချင်း အပုဒ် ၂၀ ကျော်ကို ဆည်းဆာရိပ်ဘိုးဘွားရိပ်သာနဲ့ အနုပညာဆည်းဆာရိပ် ဘိုးဘွားရိပ်သာ ရန်ပုံငွေအတွက် လှူဒါန်းထားပါတယ်။ အဲဒါကို ရုပ်ရှင်ဂီတအနုပညာရှင်တွေက သီဆိုဖျော်ဖြေပေးကြမှာပါ။ ရလာတဲ့ရန်ပုံငွေကို ဆည်းဆာရိပ်ဘိုးဘွားရိပ်သာနဲ့ အနုပညာဆည်းဆာရိပ် ဘိုးဘွားရိပ်သာတွေကို လှူဒါန်းပါမယ်” ဟု တေးရေးမင်းကိုက ဆိုသည်။ သရုပ်ဆောင်ထွန်းကိုကိုကလည်း “ပရဟိတအတွက်ရည်ရွယ်ထား တဲ့ပွဲလေးဆိုတော့ ပါ၀င်ဖြစ်ပါမယ်။ သီချင်းလေးတွေနဲ့ဖျော်ဖြေဖို့ စီစဉ်ထားပါတယ်။ ဒီပွဲကဘိုးဘွားတွေအတွက် အထောက်အကူဖြစ်မယ့် ရန်ပုံငွေပွဲလေးဆိုတော့ ဖျော်ဖြေပွဲလေးကြည့်ရင်း ကုသိုလ်ယူနိုင်မယ့် အစီအစဉ်ဖြစ်မယ်လို့ ထင်ပါတယ်။ ဘိုးဘွားတွေစိတ်အေးချမ်းသာစွာ နေထိုင်နိုင်ဖို့ရည်ရွယ်တဲ့ ဆည်းဆာရိပ်နဲ့ အနုပညာဆည်းဆာရိပ်ဘိုးဘွားရိပ်သာ ရန်ပုံငွေပွဲဖြစ်တာကြောင့် အကျိုးရှိတဲ့ပွဲ ဖြစ်မယ်ထင်ပါတယ်။ ပရိသတ်များအားလုံးလည်း တတ်နိုင်သလောက် ပါ၀င်ကူညီလှူဒါန်းရင်းနဲ့ လာရောက်အားပေးကြဖို့ ဖိတ်ခေါ်ချင်ပါတယ်” ဟုဆိုသည်။ ဆည်းဆာရိပ်ဘိုးဘွားရိပ်သာနှင့် အနုပညာဆည်းဆာရိပ် ဘိုးဘွားရိပ်သာ ရန်ပုံငွေဖျော်ဖြေပွဲတွင် Art Robots တီး၀ိုင်းက တီးခတ်ပေးမည်ဖြစ်ကြောင်း သိရသည်။,entertainment,2
ကိုရီးယားရက်ပ်အဆိုတော် PSY သည် YG Entertainment နှင့် စာချုပ်သက်တမ်း ရှစ်နှစ်အကြာတွင် အေဂျင်စီနှင့် လမ်းခွဲခဲ့သည်ဟု မေ ၁၅ ရက်တွင် ထုတ်ပြန်ခဲ့သည်။ “စိန်ခေါ်မှုအသစ်တွေနဲ့ ရင်ဆိုင်ချင်တဲ့ PSY ရဲ့ စိတ်ကူးကိုလေးစားတဲ့အနေနဲ့ စာချုပ်ကို အဆုံးသတ်ဖို့ ဆုံးဖြတ်ခဲ့တယ်” ဟု YG Entertainment က ထုတ်ပြန်ခဲ့သည်။ PSY သည် Big Bang၊ CL နှင့် Black Pink စသည့် ကေပေါ့ပ်နာမည်ကြီး အဆိုaတာ်များ၏ အနုပညာအလုပ်များကို စီမံခန့်ခွဲသည့် YG Entertainment နှင့် ၂၀၁၀ ပြည့်နှစ်တွင် စာချုပ်ချုပ်ဆိုခဲ့သည်။ YG နှင့် စာချုပ်ချုပ်ဆိုခဲ့သည့် ကာလအတွင်း ၂၀၁၂ ခုနှစ်က ဖြန့်ချိခဲ့သည့် Gangnam Style သီချင်းဖြင့် PSY သည် ကမ္ဘာတစ်၀န်း ထိုးဖောက် အောင်မြင်ခဲ့သည်။ ယင်းသီချင်းသည် Billboard Hot 100 စာရင်းတွင်လည်း နံပါတ်နှစ်နေရာ၌ ဖော်ပြခံခဲ့ရသည့် ပထမဆုံး ကိုရီးယား သီချင်းဖြစ်သည်။ Gangnam Style သီချင်းဗီဒီယိုသည် Youtube တွင် ကြည့်ရှုမှုနှုန်း ၃ ဒသမ ၁ ဘီလျံအထိ ရှိလာသည်။ PSY သည် ၂၀၁၂ ခုနှစ် အတွင်း ဖျော်ဖြေပွဲများ၊ ရုပ်သံကြော်ငြာများ မှ ၀င်ငွေဒေါ်လာ သန်း ၄၀ ကျော် ရရှိခဲ့သည်ဟု Korea Times ကဖော်ပြခဲ့သည်။ “စာချုပ် မချုပ်တော့ပေမဲ့လည်း PSY နဲ့ ကျွန်တော်တို့က ရင်းနှီးတဲ့ ဆက်ဆံရေးအဖြစ်နဲ့ ရှိနေဦးမှာပါ။ သူ့ရဲ့ အသစ်စတင်မှု အတွက် YG က အားပေးသွားမှာပါ” ဟု YG Entertainment က ထုတ်ပြန်ခဲ့သည်။ အသက် ၄၀ အရွယ်ရှိ PSY သည် ကိုယ်ပိုင် အနုပညာအေဂျင်စီတစ်ခု ထူထောင်နိုင်ခြေ ရှိသည်ဟု ယွန်ဟပ်သတင်းအေဂျင်စီက ထုတ်ပြန်ခဲ့သည်။ PSY သည် Big Bang အဖွဲ့ ၀င် G-Dragon နှင့် တေရန်းအပါအ၀င် ကေပေါ့ပ်အဆိုတော်များစွာ ပါ၀င်သီဆိုထားသည့် ၎င်း၏ အဋ္ဌမမြောက် စတူဒီယိုအယ်လ်ဘမ် 4×2=8 ကို ၂၀၁၇ ခုနှစ်တွင် ဖြန့်ချိခဲ့သည်။,entertainment,2
“ပရိသတ်တွေကအခုဆိုရင် အနုပညာရှင်အသစ်တွေကို အရမ်းကြိုဆိုလာတယ်။ နန်းတို့လို သရုပ်ဆောင်သစ်တွေက အဲဒီလို ကြိုဆိုလက်ခံပေးတဲ့၊ ချစ်ပေးတဲ့ပရိသတ်တွေ ရှိလို့သာ အခုလိုရပ်တည်နိုင်တာပါ။ အရိပ်ဇာတ်ကားမှာဆိုလည်း ဇာတ်ကောင်တွေက အများကြီးဆိုတော့ ကိုယ့်ကိုချစ်ပါ့မလား၊ အရင်ကအရမ်းအောင်မြင်တဲ့ ဇာတ်ကားဖြစ်တော့ ကိုယ်သရုပ်ဆောင်တာ အဆင်ပြေပါ့မလားဆိုပြီး စိတ်ပူခဲ့တာ။ အခုလို နန်းကိုချစ်ပေးတဲ့အတွက် အရမ်းပျော်ရပါတယ်” လို့ ပြောလာသူက ပြုံးရွှင်အေးချမ်းတဲ့မျက်နှာ လေးကိုပိုင်ဆိုင်ထားသူ၊ လတ်တလောပြသနေတဲ့ ‘အရိပ်’ ဇာတ်ကားထဲက သက်သက်အဖြစ် သရုပ်ဆောင်နေသူ နန်းစန္ဒာလှထွန်းပါ။ နန်းစန္ဒာလှထွန်းကို တစ်ခုသောနှစ်ရဲ့ ဇွန် ၂၂ ရက်မှာ ရှမ်းပြည်နယ်မိုင်းပွန်မြို့မှာ မွေးဖွားခဲ့ပါတယ်။ ညီအစ်မသုံးယောက်ရှိတဲ့အနက် အကြီးဆုံးဖြစ်ပြီး ငယ်စဉ်ဘ၀ကို မိုင်းပွန်မြို့မှာ ကြီးပြင်းခဲ့ရသူပါ။ အရွယ်အနည်းငယ် ရောက်လာချိန်မှာတော့ တောင်ကြီးမြို့မှာ ဖြတ်သန်းခဲ့ပါတယ်။ ငယ်စဉ်ကလေးဘ၀ရဲ့အမှတ်တရကတော့ ညီအစ်မတွေ ပျော်ရွှင်စွာဖြတ်သန်းခဲ့တာဖြစ်ပြီး အငယ်တွေရဲ့အနိုင်ကျင့်ဗိုလ်ကျမှုကိုလည်း သည်းခံတတ်သူပါလို့ ဆိုပါတယ်။ “ငယ်ငယ်ကညီအစ်မတွေ အတူဆော့၊ အတူလျှောက်လည် အရမ်းပျော်စရာကောင်းတယ်။ ညီမအလတ်လေးက ဗိုလ်ကျသမျှလည်း အလျှော့ပေးရတယ်။ အမှတ်တရဆိုရင်တော့ နန်းက ညီမအငယ်ဆုံးလေးကို စက်ဘီးရှေ့က ကလေးထိုင်ခုံလေးမှာ ထည့်၊ နောက်မှာညီမ အလတ်ကိုတင်ပြီး သူငယ်ချင်းတွေနဲ့ စက်ဘီးပြိုင်နင်းကြတာ စက်ဘီးမှောက်ပြီး သုံးယောက် စလုံးပြုတ်ကျဖူးတယ်။ ညီမအငယ်ဆုံးလေးက ရွှံ့ထဲမှာပြုတ်ကျနေတာ။ အဲဒါလေးကတော့ အခုတွေးလည်း အရမ်းပျော်စရာ အမှတ်တရလေးပါ” လို့ နန်းစန္ဒာလှထွန်းက ဆိုပါတယ်။ နန်းစန္ဒာလှထွန်းက ကျောင်းပညာရေးအနေနဲ့တော့ မူလတန်းကို မိုင်းပွန်မှာတက်ခဲ့ပြီး အလယ်တန်း၊ အထက်တန်းနဲ့တက္ကသိုလ်ကိုတော့ တောင်ကြီးမြို့မှာ တက်ရောက်ခဲ့သူပါ။ စာတော်တဲ့ စာရင်းမှာပါပေမယ့် ထိပ်ဆုံးရောက်အောင်တော့ မထူးချွန်ဘူးလို့လည်း ဆိုပါတယ်။ ကျောင်းကပွဲတွေ၊ အနုပညာပွဲလမ်းသဘင်တွေမှာ ပါ၀င်ခွင့်ရခဲ့တယ်လို့ဆိုပါတယ်။ ငယ်စဉ်ကတည်းက မော်ဒယ်လ်ရှိုးတွေ၊ ကြော်ငြာတွေကြည့်ရင်း ပုံစံတူ လိုက်လုပ်တတ်သူတစ်ယောက်လည်း ဖြစ်တယ်လို့ ဆိုပါတယ်။ တက္ကသိုလ်ကိုတော့ အင်္ဂလိပ်ဘာသာ အထူးပြုနဲ့တက်ရောက်ခဲ့ပါတယ်။ တက္ကသိုလ်တက်စဉ်မှာ ကျောင်းပြဇာတ်တွေ၊ အနုပညာပွဲတွေမှာပါ၀င်ခဲ့သလို တက္ကသိုလ်ရဲ့အလှဘုရင်မတစ်ဦးအဖြစ် ရွေးချယ်ခံခဲ့ရတာကြောင့် လူသိများသူလည်းဖြစ်ပါတယ်။ သရုပ်ဆောင်တစ်ယောက်အဖြစ်ကို အလှမ်းေ၀းလွန်းတာကြောင့် စိတ်ကူးမယဉ်ရဲခဲ့ဘူးလို့ နန်း စန္ဒာလှထွန်းက ဆိုပါတယ်။ “နန်းကကျောင်းတက်ရင်းနဲ့ ကျောင်းပြဇာတ်တွေ၊ အနုပညာပွဲတွေမှာပါဖြစ်ပြီး အရမ်း ဝါသနာပါတယ်။ ဒါပေမဲ့ သရုပ်ဆောင်ဖြစ်ဖို့ ကအလှမ်းေ၀လို့ စိတ်ကူးမယဉ်ရဲဘူး။ ဒါကြောင့် Miss ပွဲတွေ စပြိုင်ဖို့စိတ်ကူးခဲ့တယ်။ ပထမတော့ ကုန်ပစ္စည်းအမှတ်တံဆိပ်တွေက လုပ်တဲ့ ပြိုင်ပွဲတွေ ၀င်ပြိုင်တယ်။ Miss Now How အပါအ၀င် ပြိုင်ပွဲတွေမှာ ဆုတွေရတယ်။ အဲဒီကြားထဲမှာ အကယ်ဒမီရွှေကြိုတွေခေါ်တော့ ၀င်လျှောက်ဖြစ်တယ်။ အဲဒီနှစ်က နာမည်ကြီးမော်ဒယ်တွေ အများကြီး၀င်ပြိုင်တော့ စိုးရိမ်စိတ်တော့ရှိတယ်။ ရွေးခံရတဲ့အချိန်မှာအရမ်းပျော်ပါတယ်။ အကယ်ဒမီပေးပွဲစင်မြင့်မှာ အကယ်ဒမီရုပ်လေးတွေကိုင်ပေးခွင့်ရတော့ ငါသာ တစ်နေ့ဖြစ်ရင်ဆိုပြီး မတွေးရဲတွေးရဲနဲ့ ရင်တွေခုန်၊ သူတို့အတွက်လည်း ၀မ်းသာရနဲ့ ခံစားချက်ကတော့ အစုံပါပဲ။ အကယ်ဒမီရွှေကြိုဖြစ်ခွင့်ရတာ ဘ၀ရဲ့တန်ဖိုးဖြတ်လို့မရတဲ့ အမှတ်တရပါ” လို့ နန်းစန္ဒာလှထွန်းက ဆိုပါတယ်။ အကယ်ဒမီရွှေကြိုအဖြစ် ရွေးချယ်ခံရအပြီးမှာတော့ Miss Myanmar World 2015 မှာ ပါ၀င်ခဲ့ပြီး 1st Runner Up ဆုကိုရခဲ့ပါတယ်။ ဒီနောက်မှာတော့ ဘ၀ရဲ့ နောက်ထပ် အချိုးအကွေ့တစ်ခုအနေနဲ့ MRTV 4 ရဲ့ Talent Management မှာ ရွေးချယ်ခံရပြီး သရုပ် ဆောင်ဖြစ်လာဖို့ လေ့ကျင့်ပြင်ဆင်ခဲ့ရတယ်လို့ ဆိုပါတယ်။ နန်းစန္ဒာလှထွန်းက ပထမဆုံး ရုပ်သံဇာတ်လမ်းတွဲအနေနဲ့ ‘ပဉ္စလက်ရွာ’ ဇာတ်ကားမှာ ပါ၀င်ခဲ့ရပါတယ်။ “ပဉ္စလက်ရွာ ဇာတ်ကားက စက်စက်ယိုရွာမှာ သွားရိုက်ထားတာ။ အရမ်းပူတဲ့အချိန်မှာ အရမ်းပူတဲ့နေရာကိုသွားရိုက်တာဆိုတော့ ပင်ပန်းပါတယ်။ အသားအရေဆိုလည်း ဇာတ်ကားထဲမှာပါခဲ့သလို ညိုသွားအောင် ဘာမှမလိမ်းဘဲ ရိုက်ခိုင်းခဲ့တယ်။ ဆံပင်လည်း အဲဒီအတိုင်း ညှပ်လိုက်ရတာ ရေ၀တီဆိုတဲ့ဇာတ်ရုပ်ကို ပရိသတ်စိတ်တိုင်းကျပါ့မလား စိတ်ပူခဲ့တယ်။ ပရိသတ်တွေက အားပေးတော့ အရမ်းပျော်ရပါတယ်” လို့ နန်းစန္ဒာလှထွန်းက ဆိုပါတယ်။ နန်းစန္ဒာလှထွန်းက လက်ရှိထုတ်လွှင့် နေတဲ့ ‘အရိပ်’ ဇာတ်ကားမှာ ဖြူစင်ရိုးသားပြီး အေးချမ်းတဲ့သူနာပြုဆရာမလေး သက်သက် အဖြစ် သရုပ်ဆောင်ထားတာပါ။ ပီပြင်အောင်ကြိုးစားပုံဖော်ထားသလို ချစ်စရာကောင်းတဲ့ မျက်နှာသွင်ပြင်လေးကြောင့် လည်း ပရိသတ်ချစ်ခင်အားပေးမှု ပိုမိုရရှိလို့နေပါတယ်။ ဇာတ်ရုပ်တွေ အပြိုင်အဆိုင်များတဲ့ ဒီဇာတ်ကားမှာ သက်သက်ဆိုတဲ့ ဇာတ်ရုပ်ကိုလည်း ချစ်ခင်ပေးတာကြောင့် တကယ့်ကို၀မ်းသာရတယ်လို့ နန်းစန္ဒာလှထွန်းက ဆိုပါတယ်။ လတ်တလောမှာ ရုပ်သံဇာတ်လမ်းတွဲတစ်ခု ထပ်မံရိုက်ကူးထားပြီး ဒီဇာတ်လမ်းတွဲမှာ မြင်ဖူးနေကျပုံစံနဲ့လုံး၀ကွဲပြားတဲ့ ဟန်ပန်နဲ့ သရုပ်ဆောင်ထားတယ်လို့ဆိုပါတယ်။ ပျော်ရွှင်ရယ်မောစရာ ဇာတ်ကားလေးဖြစ်ပြီး ဒီဇာတ်ကားထဲမှာတော့ သွက်လက်ချက်ချာပြီး ခပ်စွာစွာ မိန်းကလေးအနေနဲ့တွေ့ မြင်ရမှာပါလို့ဆိုပါတယ်။ ဇွန်လမှာလည်း နောက်ထပ်ရုပ်သံဇာတ် လမ်းတွဲတစ်ခုမှာပါ၀င်ဖို့ ပြင်ဆင်နေတယ်လို့ ဆိုပါသေးတယ်။ စကားပြောရင် ချစ်စဖွယ် အသံ၀ဲ၀ဲလေးနဲ့ဆိုတတ်ပြီး အေးချမ်းတဲ့အပြုံးပိုင်ရှင် ရှမ်း ဓနု တိုင်းရင်းသူလေး နန်းစန္ဒာလှထွန်းပြောပြတဲ့ ငယ်စဉ်ဘ၀အမှတ်တရပုံရိပ်တွေ၊ ရိုးရှင်းတဲ့ဟန်ပန်နဲ့ ချစ်စဖွယ် အတွေးအမြင်လေးတွေကို ပြန်လည်လက်ဆင့်ကမ်း ဖော်ပြပေးခဲ့တာပါ။ နောက်တစ်ပတ်တွေမှာလည်း ဘယ်အနုပညာရှင်ရဲ့ ငယ်စဉ်ဘ၀ အမှတ်တရပုံရိပ်လေးတွေကို ဖော်ပြပေးမယ်ဆိုတာ စောင့်မျှော်ပေးပါဦးလို့။,entertainment,2
၂၀၀၈ ခုနှစ်က ၀က်၀က်ကွဲအောင်မြင်ခဲ့သည့် စူပါဟီးရိုးဇာတ်ကား Iron Man တွင် ရောဘတ်ဒေါင်းနင်းဂျူနီယာ ၀တ်ဆင်ခဲ့သည့် ရွှေရောင်နှင့် အနီရောင်စပ်ထားသော မူလ Iron Man ၀တ်စုံသည် သိမ်းဆည်းထားသည့် အဆောက်အအုံတစ်ခုမှ ပျောက်ဆုံးခဲ့သည်ဟု မေ ၈ ရက်တွင် ၀န်ထမ်းများက သတင်းပေးပို့ခဲ့ကြောင်း လော့စ်အိန်ဂျလိစ်ရဲတပ်ဖွဲ့က ထုတ်ပြန်ခဲ့သည်။ ယင်း၀တ်စုံသည် လော့စ်အိန်ဂျလိစ်မြို့လယ်ကောင် မြောက်ဘက် Pacoima ဒေသရှိ ဇာတ်၀င်ပစ္စည်းအသုံးအဆောင်များ ထိန်းသိမ်းသည့် ဂိုဒေါင်တစ်ခုမှ ဖေဖော်ဝါရီနှင့် ဧပြီအတွင်း ပျောက်ဆုံးခဲ့သည်ဟု ဂိုဒေါင်၀န်ထမ်းများက ပြောကြားခဲ့ကြောင်း ရဲအရာရှိ ခရစ္စတိုဖာနိုက အေအက်ဖ်ပီသို့ ပြောကြားခဲ့သည်။ ယင်း၀တ်စုံသည် ဒေါ်လာ ၃၂၅ç၀၀၀ ခန့်တန်ကြောင်း လော့စ်အိန်ဂျလိစ်တိုင်းမ်က ဖော်ပြခဲ့သည်။ တစ်မူထူးခြားသည့်သူခိုးက ယင်း၀တ်စုံကို ဦးစားပေးခိုးယူခဲ့ကြောင်း၊ စုံထောက်များက ယခုအထိ အမှုအတွက် သဲလွန်စမရသေးကြောင်း နိုက ပြောကြားခဲ့သည်။ မာဗယ်၏ မူရင်း Iron Man ဇာတ်ကားကို ဒါရိုက်တာ Jon Favreau က ရိုက်ကူးခဲ့ပြီး ပါရာမောင့်ရုပ်ရှင်လုပ်ငန်းက ဖြန့်ချိခဲ့သည်။ ယင်းဇာတ်ကားသည် ကမ္ဘာတစ်၀န်းလက် မှတ်ရောင်းချမှု၀င်ငွေ ဒေါ်လာ ၅၈၅ ဒသမ ၁ သန်းကျော် ရရှိခဲ့သည်။ ရောဘတ်ဒေါင်းနင်းဂျူနီယာသည် The Avengers ၊ Avengers း Age of Ultron ၊ Iron Man 2 ၊ Iron Man 3 ၊ Captain America း Civil War နှင့် Avengers း Infinity War ဇာတ်ကားတို့တွင်လည်း Iron Man ဇာတ်ကောင်အဖြစ် ပါ၀င်သရုပ်ဆောင်ထားသည်။ ၂၀၁၈ ခုနှစ်အထိ ရောဘတ်ဒေါင်းနင်း ဂျူနီယာပါ၀င်ခဲ့သည့် ဇာတ်ကားများ၏ စုစုပေါင်းလက်မှတ်ရောင်းချမှု၀င်ငွေသည် အမေရိကန်တွင် ဒေါ်လာ ၄ ဒသမ ၆ ဘီလျံနှင့် ကမ္ဘာတစ်၀န်းတွင် ဒေါ်လာ ၁၀ ဒသမ ၅ ဘီလျံအထိ ရရှိခဲ့သည်။ ရောဘတ်ဒေါင်းနင်း ဂျူနီယာသည် အမေရိကန် လက်မှတ်ရောင်းချမှု၀င်ငွေစာရင်းတွင် တတိယမြောက် ၀င်ငွေအများဆုံးရှာဖွေပေးသည့် သရုပ်ဆောင်လည်း ဖြစ်သည်။,entertainment,2
ဗြိတိန်မင်းသားဟာရီနှင့် အမေရိကန်သရုပ်ဆောင် မက်ဂန်မာခယ်တို့၏ မင်္ဂလာပွဲအတွက် အပျိုရံနှင့် ရှေ့ထွက်လုပ်မည့်သူများထဲတွင် ၀ီလျံမင်းသား၏ သားနှင့် သမီးတို့ ပါ၀င်မည်ဟု ကင်ဆင်တန်နန်းတော်က မေ ၁၆ ရက်တွင် ထုတ်ပြန်ခဲ့သည်။ သတို့သမီးအရံလုပ်မည့် သူအားလုံးသည် ကလေးများဖြစ်ကြောင်း၊ မာခယ်က ၎င်း၏သူငယ်ချင်းများကို သတို့သမီးအရံများအဖြစ် မရွေးချယ်ခဲ့ကြောင်း ကင်ဆင်တန်နန်းတော်က ပြီးခဲ့သည့်သီတင်းပတ်တွင် ထုတ်ပြန်ခဲ့သည်။ အသက်သုံးနှစ်အရွယ်ရှိ ရှားလော့မင်းသမီးသည် အသက်သုံးနှစ်အရွယ်ရှိ ဖလောရင့်ဗန်ကန်ဆမ်၊ အသက်နှစ်နှစ်အရွယ်ရှိ ဇာလီဝါရင်း၊ ဟာရီ၏ ခေါင်းကိုင်သမီးများဖြစ်သည့် အသက်ခြောက်နှစ်အရွယ်ရှိ ရီမီနှင့် အသက် ခုနစ်နှစ်အရွယ်ရှိ ရွိုင်လန်လစ်၊ မာခယ်၏ ခေါင်းကိုင်သမီးဖြစ်သည့် အသက်လေးနှစ်အရွယ်ရှိ အိုင်ဗီမူရွန်နီတို့နှင့်အတူ မင်္ဂလာပွဲတွင် သတို့သမီးအရံလုပ်မည် ဖြစ်သည်။ အိုင်ဗီမူရွန်နီသည် မာခယ်၏ သူငယ်ချင်း ဂျက်ဆီကာမူရွန်နီ၏ သမီးဖြစ်သည်။ အသက်လေးနှစ်အရွယ်ရှိ မင်းသားဂျော့ချ်သည် မူရွန်နီသားများဖြစ်သည့် အသက်ခုနစ်နှစ်အရွယ်ရှိ ဘရိုင်ယန်နှင့် ဂျွန်မူရွန်နီ၊ ဟာရီ၏ ခေါင်းကိုင်သားဖြစ်သည့် အသက်ခြောက်နှစ်အရွယ်ရှိ ဂျက်စပါဒိုင်ယာတို့နှင့်အတူ ရှေ့ထွက်လုပ်ဆောင်မည် ဖြစ်သည်။ မင်းသား ဂျော့ချ်နှင့် ရှားလော့မင်းသမီးသည် ကိတ်မစ်ဒယ်တန်၏ ညီမဖြစ်သူ ပစ်ပါမစ်ဒယ်တန်၏ မင်္ဂလာပွဲတွင်လည်း သတို့သမီးအရံနှင့် ရှေ့ထွက်လုပ်ခဲ့ဖူးသည်။ ၀ီလျံမင်းသားနှင့် ကိတ်တို့၏ အငယ်ဆုံးသား လူ၀ီသည် မင်္ဂလာပွဲကို တက်ရောက်မည်မဟုတ်ဟု ကင်ဆင်တန်နန်းတော်က ထုတ်ပြန်ခဲ့သည်။ မာခယ်၏ ဖခင်သည် နှလုံးခွဲစိတ်ကုသ မှုခံယူရမည်ဖြစ်သောကြောင့် မင်္ဂလာပွဲကို တက်ရောက်တော့မည်မဟုတ်ဟု TMZ ၀က်ဘ်ဆိုက်က မေ ၁၆ ရက်တွင် ဖော်ပြခဲ့သည်။ ဟာရီနှင့် မာခယ်တို့၏မင်္ဂလာပွဲကို ၀င်ဆာရဲတိုက်ရှိ စိန့်ဂျော့ချ်၀တ်ပြုဆောင်၌ မေ ၁၉ ရက်တွင် ပြုလုပ်မည် ဖြစ်သည်။ ဟာရီတို့ စုံတွဲသည် မေ ၁၉ ရက်တွင် မြို့ထဲ၌ စီတန်းလှည့်လည်မှုအတွက် Ascot Landau ရထား လုံးကို ရွေးချယ်ခဲ့သည်ဟု ကင်ဆင်တန်နန်းတော်က ထုတ်ပြန်ခဲ့သည်။,entertainment,2
မေ ၁၃ ရက်က ကျင်းပခဲ့သော ကိန်းရုပ်ရှင်ပွဲတော်သို့ ရုပ်ရှင်မင်းသမီး ဆယ်မာဟေယက် တက်ရောက်ခဲ့ပြီး ရီးယဲလ်မက်ဒရစ်ဂိုးသမား ကေလာနာဗတ်စ်လည်း တက်ရောက်ခဲ့သည်။ ရုပ်ရှင်လောကအတွင်း လိင်ပိုင်းဆိုင်ရာ အကြမ်းဖက်မှုများအား ဆန့်ကျင်သည့် လှုပ်ရှားမှုများတွင် ပင်တိုင်ဆောင်ရွက်သူတစ်ဦးဖြစ်သော မက္ကဆီကန်-အမေရိကန် ရုပ်ရှင်မင်းသမီး ဟေယက်က အမျိုးသမီးသရုပ်ဆောင်များ ကာလရှည်ကြာစွာ နည်းပါးသော သရုပ်ဆောင်ကြေး ရရှိသည့်နည်းတူ အမျိုးသားသရုပ်ဆောင်များသည်လည်း သရုပ်ဆောင်ကြေး နည်းနည်းသာရသင့်သည်ဟု ပြောကြားခဲ့သည်။ ကိန်းရုပ်ရှင်ပွဲတော် ညီလာခံတွင် ဟေယက်က “သရုပ်ဆောင်မင်းသားတွေပြောရမှာက အိုကေ အချိန်တန်ပြီ ငါအကောင်းဆုံးလုပ်ခဲ့ပြီးပြီ။ အခုတော့ မင်းသမီးတွေကို ရုပ်ရှင်ကားတွေထဲမှာ ပိုမိုပါ၀င်လာနိုင်အောင် သဘောထားကြီးပေးဖို့ အချိန်ရောက်ပြီ ဆိုတာပါပဲ။ ကျွန်မတို့အားလုံး ဒီညှိနှိုင်းမှုမှာ ပါ၀င်ဖို့လိုပါတယ်။ ဒါတွေပြောနေလို့ ကျွန်မ အမုန်းလည်းခံရနိုင်ပါတယ်” ဟု ပြောကြားခဲ့သည်။ ပြီးခဲ့သည့်နှစ်က ဟောလိ၀ုဒ်အထင်ကရ သရုပ်ဆောင်အချို့သည် လိင်အကြမ်းဖက်မှု စွပ်စွဲချက်များနှင့် ရင်ဆိုင်ခဲ့ရပြီးနောက် တန်းတူညီမျှအခွင့် အရေးပေးရန် ခေါင်းစဉ်တစ်ရပ်ဖြင့် ကိန်းရုပ်ရှင်ပွဲတော်၌ ပထမဆုံးအကြိမ် ဆွေးနွေးမှု ပြုလုပ်ခဲ့ခြင်း ဖြစ်သည်။ မေ ၁၃ ရက် ကိန်းရုပ်ရှင်ပွဲတော်တွင် ရီးယဲလ်မက်ဒရစ်ဂိုးသမား ကေလာနာဗတ်စ်၏ ဘ၀အကြောင်းရိုက်ကူူးထားသည့် Man Of Faith ရုပ်ရှင်ကိုလည်း ပြသခဲ့ရာ နာဗတ်စ်က ယင်းရုပ်ရှင်ပြသမှုသည် လာမည့်ချန်ပီယံလိဂ်ဗိုလ်လုပွဲစဉ် စိန်ခေါ်မှုထက် ပိုမိုစိတ်လှုပ်ရှားရကြောင်း ပြောကြားခဲ့သည်။ “ကျွန်တော်သိတဲ့ ချန်ပီယံလိဂ်ဗိုလ်လုပွဲစဉ်ထက် ကော်ဇော်နီပေါ် လျှောက်လှမ်းရတာက ပိုပြီးဖိအားများသလိုပါပဲ” ဟု နာဗတ်စ်က ပြောကြားခဲ့သည်။ အသက် ၃၁ နှစ်အရွယ်ရှိ ရီးယဲလ်ဂိုးသမား နာဗတ်စ်သည် ၂၀၁၆၊ ၂၀၁၇ နှစ်များတွင် ချန်ပီယံလိဂ်ဖလားကို နှစ်နှစ်ဆက်ဆွတ်ခူးနိုင်ခဲ့ပြီး သုံးနှစ်ဆက်ချန်ပီယံဆုအတွက် လာမည့်နှစ်ပတ်အတွင်း ပရီးမီးယားလိဂ်ကလပ် လီဗာပူးလ်အသင်းနှင့် ယှဉ်ပြိုင်ကစားရမည်လည်း ဖြစ်သည်။,entertainment,2
"နိုင်ငံတကာတွင် ပြသလျက်ရှိသည့် Deadpool 2 ရုပ်ရှင်ဇာတ်ကားကို ရန်ကုန်၊ မန္တလေး၊ ပြည်၊ ပဲခူး၊ မကွေး၊ မော်လမြိုင်၊ တောင်ကြီးနှင့် မုံရွာမြို့များရှိ ရုပ်ရှင်ရုံများ၌ မေ ၁၈ ရက်မှစတင်ကာ တစ်ပြေးညီရုံတင် ပြသထားသည်။ Deadpool 2 ဇာတ်ကားကို မေ ၁၅ ရက်မှစတင်ကာ နိုင်ငံအချို့တွင် စတင်ဖြန့်ချိခဲ့ခြင်း ဖြစ်သည်။ အမေရိကန်နိုင်ငံအပါအ၀င် နိုင်ငံအများအပြား၌ မေ ၁၈ ရက်တွင် စတင်ပြသခြင်းဖြစ်ကာ မြန်မာနိုင်ငံတွင်လည်း အဆိုပါနိုင်ငံများနှင့် တစ်ပြေးညီရုံ တင်ပြသထားခြင်း ဖြစ်သည်။ Marvel ၏ ထူးခြားသည့် စူပါဟီးရိုး ဇာတ်ကောင် Deadpool ၏ ဒုတိယမြောက် ဇာတ်ကားတွင် မင်းသား Ryan Reynolds ကပင် ပါ၀င်သရုပ်ဆောင်ထားသည်။ အချိန်ခရီးနှင်ပြီး လက်ရှိကမ္ဘာမြေပေါ်သို့ စွမ်းအားပြည့်စုံသည့် စက်ရုပ်လူသား Cable ရောက်ရှိလာသည်။ Cable ရောက်ရှိလာရသည့် ရည်ရွယ်ချက်မှာ ကမ္ဘာမြေပေါ်မှ ကလေးငယ်တစ်ဦးဖြစ်သည့် Rusell ကို တာ၀န်ပေးချက်အရ သတ်ဖြတ်ရန်အတွက် ဖြစ်သည်။ ထိုအဖြစ်ကို ကုသမရနိုင်တော့သည့် ရောဂါအား မျိုးဗီဇစမ်းသပ်ခံရင်းမှ သဘာ၀ လွန်စွမ်းအားများရရှိ ပိုင်ဆိုင်လာသူ စူပါဟီးရိုး Deadpool တစ်ယောက် သူ့ဗီဇအတိုင်း ကာကွယ်တားဆီးပေးရန် ကြိုးပမ်းတော့သည်။ သို့သော် အချိန်ခရီးနှင်လာသည့် စက်ရုပ် Cable သည် စွမ်းအားပြည့်စုံလွန်းသည့် အတွက် Deadpool တစ်ယောက်တည်း မတတ်နိုင်ဖြစ်နေခဲ့သည်။ သို့အတွက် လူအပါအ၀င် တိရစၦာန်နှင့် အသွင်သဏ္ဌာန်မျိုးစုံ ပြောင်းလဲနိုင်သည့် Copy Cat ခေါ် Vanessa ၊ တိုက်ခိုက်ရည် ပြည့်၀သည့် စွမ်းအားရှင်မိန်းကလေး Domino ၊ ဖြစ်ရပ်များကို ကြိုတင်သိမြင်နိုင်ပြီး စိတ်စွမ်းအားနှင့်ပင် တိုက်ထုတ်နိုင်စွမ်းရှိသည့် သဘာ၀လွန်စွမ်းအားပိုင်ရှင် မိန်းကလေး Negasonic ၊ တိုက်ခိုက်မှုများအား သတၳုကိုယ်ထည်အဖြစ် ပြောင်းလဲကာ ကွယ်နိုင်စွမ်းရှိသူ Colossus နှင့် Deadpool ၏ အားကိုးရသည့် သူငယ်ချင်း Weasel တို့၏ အကူအညီများကို စုပေါင်းကာ Deadpool တစ်ယောက် စက်ရုပ် Cable အား တိုက်ခိုက်ရန် ကြိုးစားသည်များကို ဟာသနှောကာ ရိုက်ကူးတင်ပြထားသည်။ Deadpool 2 ရုပ်ရှင်ဇာတ်ကားကို ဒါရိုက်တာ David Leitch ကရိုက်ကူးပြီး Ryan Reynolds ,Josh Brolin, Zazoe Beetz , Brianna Hildebrand, Morena Baccarin, Jack Kesy, T.J.Miller , Julian Dennison, Stefan Kapicic တို့ ပါ၀င်သရုပ်ဆောင်ထားသည်။ ယင်းဇာတ်ကားကို ရန်ကုန်မြို့ရှိ နေပြည်တော်၊ မင်္ဂလာ ၂၊ မင်္ဂလာစံပြ၊ Mingalar Cineplex ၊ Capital ၊ ကန်သာယာ၊ Junction City ၊ Junction မော်တင်နှင့် Junction St.John ရှိ JCGV ရုပ်ရှင်ရုံများ၊ မန္တလေးမြို့ရှိ Mingalar Diamond Cineplex နှင့် JCGV ၊ ပြည်မြို့ရှိ မင်္ဂလာထွန်းသီရိ၊ ပဲခူးမြို့ရှိ Icon ၊ မကွေးမြို့ရှိ မင်္ဂလာစံပြ၊ မော်လမြိုင်ရှိ မင်္ဂလာဘုရင့်ရုပ်ရှင်ရုံ၊ တောင်ကြီးမြို့ရှိ City Square ရုပ်ရှင်ရုံနှင့် မုံရွာမြို့ရှိ Mingalar Cineplex Ocean ရုပ်ရှင် ရုံတို့ ၌ ပြသထားသည်။",entertainment,2
"Avengers: Infinity War ဇာတ်ကားက လက်မှတ်ရောင်းချမှု ၀င်ငွေစံချိန်ချိုးခဲ့ပြီးနောက် Avengers ဇာတ်ကားများ ထပ်မံထွက်ရှိရန် အလားအလာရှိသည်ဟု ဒစ္စနေက မေ ၈ ရက်တွင် ထုတ်ပြန်ခဲ့သည်။ “၂၀၁၉ ခုနှစ်မှာ ဖြန့်ချိမယ့် Avengers 4 ဟာ မာဗယ်စတူဒီယိုရဲ့ အသည်းကျော် စူပါဟီးရိုးအများစုအတွက် ခရီးဆုံးလို့ သတ်မှတ်ထားပေမဲ့ Avengers ရဲ့ အဆုံးသတ်တော့ မဟုတ်ပါဘူး” ဟု ဒစ္စနေ၏ အမှုဆောင်အရာရှိချုပ် ဘော့အိုင်ဂါက ပြောကြားခဲ့သည်။ “မာဗယ်အဖွဲ့နဲ့ ကျွန်တော်တို့ ပုံမှန်လိုလို တွေ့ဆုံခဲ့တယ်။ မာဗယ်ဇာတ်ကားတွေအတွက် စီစဉ်ခဲ့ကြတယ်” ဟု အိုင်ဂါက ပြောကြားခဲ့သည်။ ဒစ္စနေသည် Avengers ကို ကျော်လွန်သည့် ဇာတ်ကားသစ်များ ရိုက်ကူးမည်ဖြစ်ကြောင်း၊ မာဗယ်စကြ၀ဠာတွင် ဇာတ်ကောင် ၇,၀၀၀ ခန့်ရှိပြီး ၎င်းတို့ကို ဇာတ်ကားတွင် ဖော်ထုတ်ရိုက်ကူးသွားမည်ဖြစ်ကြောင်း အိုင်ဂါက ပြောကြားခဲ့သည်။ Avengers 4 ဇာတ်ကားကို ဂျိုးရပ်ဆိုနှင့် အန်တိုနီရပ်ဆိုတို့ကပင် ရိုက်ကူးခဲ့ပြီး ၂၀၁၉ ခုနှစ် မေ ၃ ရက်တွင် ဖြန့်ချိရန် စီစဉ်ထားသည်ဟု ဒစ္စနေက ထုတ်ပြန်ခဲ့သည်။ စူပါဟီးရိုး ၂၀ ကျော် ပါ၀င်သရုပ်ဆောင်ထားသည့် Avengers: Infinity War ဇာတ်ကားသည် လက်မှတ်ရောင်းချမှု ၀င်ငွေစာရင်းတွင် ဆက်လက်ဦးဆောင်နေပြီး ကမ္ဘာတစ်၀န်း လက်မှတ်ရောင်းချမှု၀င်ငွေ စုစုပေါင်း ဒေါ် လာ ၁ ဒသမ ၁၉၉ ဘီလျံကျော် ရရှိခဲ့သည်။ ယင်းဇာတ်ကားကို တရုတ်နိုင်ငံ၌ မေ ၁၁ ရက်တွင် ဖြန့်ချိမည် ဖြစ်သည်။ Marvel Cinematic Universe က ဖြန့်ချိခဲ့သည့် ဇာတ်ကား ၁၉ ကားသည် ကမ္ဘာတစ်၀န်း၀င်ငွေ စုစုပေါင်း ဒေါ်လာ ၁၆ ဘီလျံကျော် ရရှိခဲ့သည်။ ဒစ္စနေသည် ယခုနှစ် ဇူလိုင်တွင် စူပါဟီးရိုးဇာတ်ကား Ant-Man and the Wasp နှင့် ၂၀၁၉ ခုနှစ် မတ်တွင် Captain Marvel ဇာတ်ကားကို ဖြန့်ချိရန် စီစဉ်ထားသည်။",entertainment,2
ကလေးသရုပ်ဆောင် ပြည့်ပြည့်နှင့် တွေ့ဆုံခြင်း အသက်ငယ်ရွယ်သော်လည်း အနုပညာဝါသနာဗီဇကို အရင်းခံကာ ကြိုးစားအောင်မြင်ခဲ့သည့် ကလေးသရုပ်ဆောင်များစွာ ရှိခဲ့သည်။ ယင်းတို့အနက် လတ်တလောတွင် ပရိသတ်များ သတိပြုချစ်ခင်အားပေးမှုရနေသူတစ်ဦးမှာ ကလေးသရုပ်ဆောင် ပြည့်ပြည့်ပင်ဖြစ်သည်။ Micro Film ဇာတ်လမ်းတိုပြိုင်ပွဲ၌ အကောင်းဆုံးသရုပ်ဆောင်ဆု ရရှိခဲ့ဖူးသည့်အပြင် မကြာခင်ရုံတင်ပြသမည့် ‘မြင်းမိုရ်ငြိလို့ ကြွေတဲ့ကြယ်’ ရုပ်ရှင်ဇာတ်ကား၌လည်း အကောင်းဆုံးပုံဖော်ထားသည်ကို နမူနာဗီဒီယိုဖိုင်ဖြင့်ပင် အကဲဖြတ်ခွင့်ရစေခဲ့ပါသည်။ ‘ကမ္ဘာနှစ်ထပ်’ ရုပ်ရှင်ဇာတ်ကားတွင်လည်း နိုင်းနိုင်း၏သမီးအဖြစ် အကောင်းဆုံးပုံဖော်ထားသည်ကို ဇာတ်ကားစတင်မိတ်ဆက်ပွဲတွင် တွေ့မြင်စေခဲ့သူဖြစ်သည်။ ကလေးသရုပ်ဆောင် ပြည့်ပြည့်နှင့်တွေ့ဆုံ၍ ဇာတ်ကားရိုက်ကူးမှု အတွေ့အကြုံများ၊ အနုပညာအပေါ် စိတ်၀င်စားအားထုတ်မှုများ၊ ရှေ့ဆက်လုပ်ဆောင်လိုသည့် ရည်ရွယ်ချက်များအား မေးမြန်းဖြစ်ခဲ့ပါသည်။ ■မေး – သမီးကဇာတ်လမ်းတိုလေးတွေ အရင်ရိုက်ဖြစ်တယ်ဆိုတော့ ဘယ်လိုစပြီး ရိုက်ဖြစ်တယ်ဆိုတာ ပြောပြပါဦး။ ■ ဖြေ – သမီးသုံးနှစ်လောက်ကတည်းက မှန်ရှေ့မှာ ငိုလိုက်ရယ်လိုက် ပုံစံမျိုးစုံလျှောက်လုပ်နေတာ။ သမီးအဒေါ်သူငယ်ချင်းက အိမ်လာလည်ရင်း ကြီးလာရင်ဘာဖြစ်ချင်လဲမေးတော့ သရုပ်ဆောင်လုပ်မှာပဲ ဖြေတယ်။ အဲဒီမှာတစ်ရက်ကျတော့ ဘဘဦးမျိုးမင်းဖွင့်ထားတဲ့ သင်တန်းကို ခေါ်သွားတယ်။ သမီးလည်း ဟိုရောက်တာနဲ့ ဘဘဆိုပြီး သွားနှုတ်ဆက်တယ်။ ဘဘသင်တန်းဖွင့်နေတာနဲ့ သင်တန်းသားတွေရှေ့မှာငိုပြ၊ ရယ်ပြ ၊ သီချင်းဆိုပြနဲ့ ဘဘခိုင်းသမျှအကုန်လုပ်ပြတယ်။ အဲဒီကနေမှ ဘဘရိုက်တဲ့ဗီဒီယိုဇာတ်ကားလေးမှာ စပြီးသရုပ်ဆောင် ဖြစ်တာပါ။ ■ မေး – ပထမဆုံး ဇာတ်ကားစရိုက်တဲ့အခါကျတော့ မီးတွေမှန်တွေထိုးထားတယ်။ လူတွေအများကြီးရှေ့မှာ လုပ်ရတာဆိုတော့ အခက်အခဲရှိလား။ ■ ဖြေ – အဲဒီတုန်းက အသက်လေးနှစ်ဆိုတော့ အရမ်းမငိုတတ်ဘူး။ ပထမဆုံးငိုရမယ့်အခန်းမှာ မငိုတတ်တော့ ဘဘက ပြည့်ပြည့်ငိုဆိုပြီး နည်းနည်းငေါက်လိုက်တာနဲ့ ငိုလိုက်ရော။ အဲဒီ တစ်ခန်းကိုပြီးအောင် ရိုက်လိုက်တယ်။ ပြီးတော့ဘဘကို သမီးကိုငိုရမယ်ဆိုရင် ကြိုပြောပါ။ မမာန်ပါနဲ့လို့ သွားပြောရော။ ဘဘကလည်း ဟုတ်ပါပြီ၊ ဟုတ်ပါပြီဆိုပြီး နောက်အခန်းတွေကျ ငိုရမယ်ဆိုရင်ကြိုပြောတယ်။ သမီးလည်း ငိုတတ်သွားတယ်။ ■ မေး – ကိုအောင်ချမ်းလူရဲ့ ဇာတ်ကားတိုလေးမှာ သမီးအကောင်းဆုံးသရုပ်ဆောင်ဆု ရခဲ့တယ်နော်။ အဲဒီဇာတ်ကားမှာလည်း ပရိသတ်တွေက သမီးကိုစပြီးသတိထားမိခဲ့ကြတာနော်။ ■ ဖြေ – ကိုကြီးအောင်ချမ်းလူက အဲဒီမှာသရုပ်ဆောင်ဖို့အတွက် ရွေးလိုက်တာပါ။ သမီး အဲဒီကားလေးမှာကြိုးစားပြီး သရုပ်ဆောင်ခဲ့တယ်။ ဆုရတယ်ဆိုတာကြေညာတော့ စင်ပေါ်တစ်ခါမှ မတက်ဖူးဘူးလေ။ ဒူးတွေတုန်နေတယ်။ ဆုရတယ်ဆိုတော့ အရမ်းလည်း ပျော်သွားတယ်။ ■ မေး – မကြာခင်မှာရုံတင်တော့မယ့် မြင်းမိုရ်ငြိလို့ ကြွေတဲ့ကြယ်ဇာတ်ကားမှာလည်း အဓိကအနေနဲ့ ပါ၀င်ထားတယ်ဆိုတော့ အဲဒီဇာတ်ကားအကြောင်းလည်း ပြောပြပါဦး။ ■ ဖြေ – အဲဒီဇာတ်ကားထဲမှာ မမရွှေသမီးနဲ့ ကိုကြီးဇေရဲထက်တို့ရဲ့ မွေးစားသမီးပေါ့။ သမီးကို မွေးစားလိုက်တော့ ဖေဖေနဲ့မေမေတို့ရဲ့ မေတ္တာနဲ့အချစ်ကို အရမ်းလိုချင်တယ်။ သမီးမေမေက ကလေးရလာတဲ့အခါကျတော့ သမီးကိုသိပ်မချစ်တော့လို့ သမီး၀မ်းနည်းတယ်။ အဲဒါနဲ့ အဲဒီကလေးကို သွားလွှင့်ပစ်ဖို့လုပ်ရင်းနဲ့ ကားတိုက်သွားတာပေါ့။ အဲဒီလိုလေးပါ။ ■ မေး – ဒီဇာတ်ရုပ်က ကိုယ့်ခံစားချက်တွေအများကြီးကို သရုပ်ဆောင်ရတာဆိုတော့ ခက်ခဲလား။ ■ ဖြေ – ကိုယ့်ခံစားချက်တွေကိုပေါ်အောင် သရုပ်ဆောင်တာ အရမ်းတော့မခက်ခဲခဲ့ပါဘူး။ ဖေဖေမေမေတို့က သမီးကိုမချစ်ဘူးဆိုတဲ့စိတ်မျိုး သမီးစဉ်းစားပြီး သရုပ်ဆောင်ခဲ့တာပါ။ ခက်ခဲတာကတစ်ခန်းပဲရှိပါတယ်။ သမီးက ၀ိုင်ပုလင်းသောက်ပြီး ခါးပြီးလွှင့်ပစ်လိုက်ရတယ်။ ၀ိုင်ပုလင်းကိုတကယ်ခွဲလိုက်ရတော့ ပုလင်းကကွဲပြီး ဘေးနားမှာကြေမွနေတာပဲ။ အရမ်းလန့်သွားတာ။ ပြီးတော့ ကိုကြီးဇေရဲထက်က တကယ်ရိုက်လိုက်တော့ သမီးကြောက်သွားတယ်။ အဲဒီတုန်းကဆိုရင် အစင်းရာတွေထင်သွားတော့ မေမေကလိုးရှင်းလူးပေးရတယ်။ ကိုကြီးဇေရဲထက်က နောက်နေ့ကျတော့ အရုပ်လေးရုပ်ပြန်ပေးတယ်။ ■ မေး – အဲဒီကားလေး ရုံတင်တော့မယ်ဆိုတော့ ကိုယ်သရုပ်ဆောင်ခဲ့တာကို သဘောကျလား။ ■ ဖြေ – ဒီဇာတ်ကားကို အများကြီးတော့မကြည့်ရသေးဘူး။ Trailer လေးပဲ ကြည့်ရသေးတယ်။ သမီးကတော့ သဘောကျပါတယ်။ ■ မေး – ကမ္ဘာနှစ်ထပ်ဇာတ်ကားမှာလည်း ကိုနိုင်းနိုင်းနဲ့သားအဖအဖြစ် သရုပ်ဆောင်ထားတယ်ဆိုတော့ အဲဒီကား ရိုက်တဲ့အတွေ့အကြုံလေး ပြောပြပါဦး။ ■ ဖြေ – အဲဒီကားကပျော်ဖို့ကောင်းတယ်။ ခရီးတွေသွားရတယ်။ သမီးက အအေးကြိုက်တော့ အေးတဲ့နေရာကိုသွားရတာ ပျော်ဖို့ကောင်းတယ်။ အဲဒီတုန်းက ဟိုးတောင်အမြင့်ကြီးကိုတက်ရတယ်။ အဲဒီကားထဲမှာ ဦးနိုင်းနိုင်းကို ဖေဖေဆိုပြီးလှမ်းခေါ်လိုက်တဲ့အခန်းဆိုရင် သမီးစိတ်ထဲမှာ မေမေပြောခဲ့ဖူးတဲ့ ပိုက်ဆံမရှိရင် မေမေအေ၀းကြီးမှာ အလုပ်သွားလုပ်ရမှာဆိုတဲ့စကားကို ပြန်သတိရပြီးသရုပ်ဆောင်ခဲ့တာ။ အမှတ်တရ အခန်းဆိုရင်တော့ ဦးနိုင်းနိုင်းက သမီးကိုကုန်းပိုးပြီးတောင်ပေါ်တက်ရတဲ့ ဇာတ်၀င်ခန်းလေးကို ကြိုက်တယ်။ ■ မေး – သမီးသရုပ်ဆောင်ထားတဲ့ ဘာဇာတ်ကားတွေ ရုံတင်ဖို့ရှိသေးလဲ။ ■ ဖြေ – လိပ်ပြာစံအိမ်ဇာတ်ကားလည်း ရုံတင်ပါတော့မယ်။ ဦးနိုင်းနိုင်းနဲ့ မကစ်ကစ်(၀တ်မှုန်ရွှေရည်) ရဲ့ သမီးအနေနဲ့ ရိုက်ထားပါတယ်။ လိပ်ပြာစံအိမ်မှာပါရတဲ့ ဇာတ်၀င်ခန်းတွေလည်းများတယ်။ ကမ္ဘာနှစ်ထပ်ရုံတင်ပြီးရင် အဲဒီကားတင်ဖို့ရှိတယ်။ ပြီးတော့ ရန်သူဇာတ်ကားထဲမှာ သမီးက မကစ်ကစ်ရဲ့ ငယ်ဘ၀လုပ်ထားပါတယ်။ ■ မေး – ကလေးသရုပ်ဆောင်တွေထဲမှာ ဘယ်သူတွေကိုရော သမီးကြိုက်လဲ။ ■ ဖြေ – မမယွန်းယွန်း၊ ကိုကြီးအိစိကွေး၊ ကိုကြီးကျားပေါက်နဲ့ ကိုကြီးဟဲဗီးဖြိုးတို့ သရုပ်ဆောင်တာတွေ ကြည့်ဖူးတယ်။ ကြိုက်လည်း ကြိုက်ပါတယ်။ ■ မေး – ဇာတ်ကားတစ်ကား ရိုက်ရတော့မယ်ဆိုရင်ရော ဘယ်လိုပြင်ဆင်လဲ။ ■ ဖြေ – သမီးမလုပ်တတ်တဲ့ အမူအရာလေးတွေဆိုရင် မှန်ကြည့်ပြီး လုပ်ကြည့်တယ်။ ဂျပန်ကားထဲမှာ သမီးကြိုက်တဲ့သရုပ်ဆောင် ရှိတယ်။ သူသရုပ်ဆောင်တာလေးတွေကြည့်ပြီး လိုက်လုပ်ကြည့်တယ်။ အဲဒီကားက သရုပ်ဆောင်တာတွေမှတ်ပြီး မှန်ထဲမှာ လိုက်လုပ်ကြည့်တယ်။ ■ မေး – သမီးမိဘတွေကရော အခုလိုသရုပ်ဆောင်လုပ်တာ ပံ့ပိုးပေးလား။ ■ ဖြေ – မေမေတို့ကတော့ သဘောကျပါတယ်။ သမီးကိုတော့ ဘယ်လိုသရုပ်ဆောင်ရတယ် ဆိုတာတော့မသင်တတ်ဘူး။ သမီးက ကိုယ့်ဘာသာပဲလုပ်ကြည့်တယ်။ မေမေက သမီးရိုက်ချင်တဲ့အချိန် အထိပဲရိုက်ခိုင်းမှာ။ ■ မေး – သမီးကိုချစ်တဲ့ ပရိသတ်တွေကိုပြောချင်တဲ့ စကားလက်ဆောင်များရှိမလား။ ■ ဖြေ – သမီးကိုဆက် ပြီးချစ်ပေးကြပါဦး။ အားပေးကြပါဦးလို့ ပြောချင်ပါတယ်။,entertainment,2
Hero၊ Fist of Legend၊ Lethal Weapon 4၊ The Forbidden Kingdom စသည့် ဇာတ်ကားများဖြင့် အောင်မြင်ခဲ့သည့် တရုတ်အက်ရှင် သရုပ်ဆောင် ဂျက်လီသည် နာမကျန်းမှုကြောင့် ချည့်နဲ့နေသည်ဆိုသော ကောလာဟလများကို ၎င်း၏ မန်နေဂျာ Steven Chasman က ငြင်းဆိုခဲ့ပြီး အသက် ၅၅ နှစ် အရွယ်ရှိ ဂျက်လီသည် ကျန်းမာရေး လုံး၀ကောင်းမွန်ကြောင်း ပြောကြားခဲ့သည်ဟု USA Today တွင် ဖော်ပြချက်အရ သိရသည်။ တရုတ်လူမှုမီဒီယာတွင် လတ်တလော ပျံ့နှံ့နေသည့် ဓာတ်ပုံများကြောင့် ဂျက်လီ၏ ကျန်းမာရေးနှင့် ပတ်သက်သည့် ကောလာဟလများ ထွက်ရှိခဲ့ခြင်းဖြစ်သည်။ တိဘက်ရှိ ဘုရားကျောင်းတစ်ခုသို့ သွားရောက်စဉ် ပရိသတ်တစ်ဦးနှင့် ရိုက်ကူးထားထားသည့် ယင်းဓာတ်ပုံများတွင် လီသည် အလွန်အမင်း ချည့်နဲ့သည်ဟု ထင်မှတ်ရသည်။ သို့သော် Chasman က ယင်းသည် အရေးမပါသည်များကို ပုံကြီးချဲ့ခြင်းဖြစ်သည်ဟု ပြောကြားခဲ့ပြီး အွန်လိုင်းကောလာဟလများကို ပယ်ချခဲ့သည်။ “ဂျက်လီရဲ့ ကျန်းမာရေးနဲ့ ပတ်သက်ပြီး လူတိုင်းရဲ့ စိုးရိမ်ပူပန်မှုကို ကျွန်တော်တို့ ကျေးဇူးတင်ပါတယ်။ သူ့ရဲ့ ကျန်းမာရေးက လုံး၀ကောင်းမွန်ပါတယ်။ သူဘာမှမဖြစ်ပါဘူး။ သူ့ကျန်းမာရေးကို ခြိမ်းခြောက်တဲ့အထိ မကျန်းမာတာမျိုး မဟုတ်ပါဘူး။ သူ့ကျန်းမာရေး အခြေအနေ ကောင်းပါတယ်” ဟု Chasman က ပြောကြားခဲ့သည်။ ဓာတ်ပုံတစ်ပုံက လီ၏ ကျန်းမာရေး အခြေအနေကို အမှန်တကယ်ဖော်ပြနိုင်ခြင်း မရှိဟုလည်း Chasman က ပြောကြားခဲ့သည်။ “ဒါက ဓာတ်ပုံတစ်ပုံပါပဲ။ လူတွေက ဒါကိုကြည့်ပြီး အဓိပ္ပာယ်ကောက်ယူကြတယ်။ ကျွန်တော့်ရဲ့ပုံကို မမှန်ကန်တဲ့ ရှုထောင့်ကနေ ရိုက်မယ်ဆိုရင် ကျွန်တော်လည်း ချည့်နဲ့နေတယ်လို့ ထင်ရနိုင်တယ်” ဟု Chasman က ပြောကြားခဲ့သည်။ ဂျက်လီက သိုင်းရွိုက်ဟော်မုန်းဓာတ်လွန်ကဲသည့်ရောဂါကို ခံစားနေရသည်ဟု ၂၀၁၀ ပြည့်နှစ်က ထုတ်ဖော်ပြောကြားခဲ့သည်။ ဆေးကုသမှုခံယူပြီး ကျန်းမာရေး အခြေအနေ ကောင်းမွန်လာပြီဟု ၂၀၁၇ ခုနှစ်တွင် ဂျက်လီက ပြောကြားခဲ့သည်ဟု ဟောင်ကောင်သတင်းစာ South China Morning Post က မေ ၁၉ ရက်တွင် ဖော်ပြခဲ့သည်။ သို့သော် လီသည် အနုပညာအလုပ်များ ရပ်နားထားခြင်းကို မပြောကြားခဲ့ပေ။ လီသည် ဒစ္စနေက မကြာမီပြန်လည်ရိုက်ကူးမည့် Mulan ဇာတ်ကားတွင် ဧကရာဇ်အဖြစ် ပါ၀င်ရန် ဆွေးနွေးနေသည်ဟု ပြီးခဲ့သည့်လတွင် သတင်းများထွက်ရှိခဲ့သည်။,entertainment,2
Facebook လူမှုကွန်ရက် အသုံးပြုသူတွေကြားမှာ Follower များပြားသလို တင်သမျှ ဓာတ်ပုံနဲ့ Post တွေကို like လုပ်သူ၊ ပြန်လည်မျှေ၀သူ များပြားလှတဲ့ အနုပညာရှင်တစ်ဦးက သရုပ်ဆောင်အေး၀တ်ရည်သောင်းပါ။ Aye Thaung လို့အမည်ပေးထားတဲ့ သူမရဲ့ Facebook Account က Facebook အသုံးပြုသူတွေကြား လတ်တလော ရေပန်းအစားဆုံး Account ပိုင်ရှင်တစ်ဦးလို့ ဆိုရမှာဖြစ်ပါတယ်။ ဆယ်ကျော်သက်အရွယ်ကတည်းက အနုပညာလောကထဲ ရောက်ရှိလာခဲ့သူတစ်ဦးဖြစ်ပြီး ပရိသတ် အားပေးမှုရရှိနေချိန်မှာပဲ အနုပညာအလုပ်တွေ ခေတ္တရပ်နားလို့ ပညာရေးဘက်ကို အာရုံစိုက်ကြိုးစားခဲ့သလို လက်ရှိမှာတော့ တစ်ကျော့ပြန် အနုပညာလှုပ်ရှားမှုတွေနဲ့ ပရိသတ်အားပေးမှု အခိုင်အမာ ရရှိထားသူလည်း ဖြစ်ပါတယ်။ ဒီကနေ့မှာတော့ Aye Thaung ဆိုတဲ့နာမည်သစ်တစ်ခုနဲ့ ဘ၀သစ်တစ်ခုကို ပိုင်ဆိုင်ခွင့်ရလိုက်သလို ခံစားနေရပါတယ်လို့ ပြောပြခဲ့တဲ့ အေး၀တ်ရည်သောင်းရဲ့ ငယ်စဉ်ဘ၀က အမှတ်တရတွေကို ပြောပြပေးချင်ပါတယ်။ မွေးချင်းညီအစ်မသုံးယောက်ရှိတဲ့ အေး၀တ်ရည်သောင်းက သရုပ်ဆောင်နှင်း၀တ်ရည်သောင်းရဲ့ ညီမဖြစ်ပြီး တေးသံရှင် ဆွိ၀တ်ရည်သောင်းရဲ့ အစ်မဖြစ်ပါတယ်။ ငယ်စဉ်ဘ၀မှာတော့ ပျော်ရွှင်ရယ်မောစရာ အမှတ်တရများစွာကို ပိုင်ဆိုင်ခဲ့ပြီး ဖခင်နဲ့ပတ်သက်တဲ့ အမှတ်တရကိုတော့ “အစ်မဖေဖေက သငေ်္ဘာသားဆိုတော့ အစ်မကိုမွေးပြီး သငေ်္ဘာလိုက်သွားတယ်။ သူပြန်ရောက်လာတော့ အစ်မကသေချာမမှတ်မိဘူး။ ဘယ်ကဦးလေးကြီး အိမ်မှာလာနေတာလဲပေါ့။ အဘွားကလည်း နင့်အမေကုလားကြီးကို ယူသွားပြီဆိုပြီး စတဲ့အခါ အဟုတ်ထင်ပြီး အထုပ်ကလေးပိုက်ပြီး အဘွားအိမ်ကို ဆင်းသွားဖူးတယ်လို့ လူကြီးတွေက ပြန်ပြောပြကြတယ်” လို့ ရယ်မောရင်းနဲ့ ဆိုပါတယ်။ ဒါ့အပြင် ရေမွှေးတွေကို နှစ်သက်သူ အေး၀တ်ရည်သောင်းက ငယ်စဉ်ကလေးဘ၀မှာ ရေမွှေးအဆီတွေကို တစ်ပုလင်းလုံးနီးပါးဆွတ်ပြီး ဘုရားထိုင်ရှိခိုးရင်းနဲ့ ရေမွှေးနံ့ကြောင့် မူးလဲသွားခဲ့ဖူးတယ်လို့လည်း ဆို ပါသေးတယ်။ ညီအစ်မသုံးယောက် ရှိတာကြောင့် အသက်မကွာတဲ့ အစ်မဖြစ်သူနဲ့ ရင်းနှီးနွေးထွေးခဲ့သလို အသက်အရွယ်ကွာတဲ့ ညီမဖြစ်သူနဲ့ကတော့ အသက်ကြီးလာချိန်မှ ပိုပြီးနီးကပ်လာခဲ့တယ်လို့ ပွင့်ပွင့်လင်းလင်း ဆိုပါတယ်။ အေး၀တ်ရည်သောင်းက ငယ်စဉ်ပညာရေးမှာတော့ ထူးချွန်ခဲ့ပြီး အထက်တန်းအရွယ်မှာတော့ သာမန်အဆင့်သာ ရှိခဲ့တယ်လို့ ဆိုပါတယ်။ ဆယ်ကျော်သက်အရွယ်မှာပဲ အနုပညာခြေလှမ်းတွေ စတင်ခဲ့သလို အနုပညာလောကထဲ နှစ်ကာလ အတန်ကြာမြင့်ခဲ့ပြီး အသက် ၂၄ နှစ်အရွယ်မှာတော့ ပညာရေးဘက်ကို အာရုံစိုက်ဖြစ်စေမယ့် အတွေးတစ်ခု ၀င်လာခဲ့တယ်လို့ ဆိုခဲ့ပါတယ်။ “အစ်မအသက် ၂၄ နှစ်ရောက်လာတဲ့အခါ စာတွေဖတ်ရင်းနဲ့ အနုပညာအလုပ်တွေမှာလည်း နံပါတ်တစ်တော့ ဖြစ်မလာနိုင်ဘူး။ ဒါဆို အသက်အရွယ်ရလာတဲ့အခါ ဘာလုပ်မှာလဲဆိုတာ တွေးမိတာပေါ့။ အသက် ၂၈၊ ၃၀ မှာ ဘယ်နေရာမှာ နေမှာလဲပေါ့။ ဒါကိုတွေးမိတယ်။ ကိုယ့်မှာရှိတဲ့၀မ်းစာကို စဉ်းစားတော့လည်း ဘွဲ့လေးတစ်ခုကလွဲရင် ကျန်တာဘာမှလည်း တတ်မထားဘူး။ ဒါဆိုရင်တော့ တစ်ခုခုကို သေချာတတ်ကျွမ်းအောင် လုပ်ရမယ်ဆိုတဲ့ အတွေးဖြစ်လာတယ်။ အဲဒါက ဘ၀ရဲ့အချိုးအကွေ့တစ်ခုပါ” လို့ အေး၀တ်ရည်သောင်းက ဆိုပါတယ်။ ဒီလိုအတွေးနဲ့အတူ အေး၀တ်ရည်သောင်းက British Council မှာ အင်္ဂလိပ်ဘာသာ သင်ကြားခဲ့သလို MHR မှာ Business Management တက်ရောက်ခဲ့တယ်လို့ ဆိုပါတယ်။ တက်ရောက်တဲ့သင်တန်းတွေမှာ ထိပ်တန်းအဆင့်တွေနဲ့ အောင်မြင်ခဲ့တယ်လို့လည်း မျှေ၀ခဲ့ပါတယ်။ ဒီလိုပညာရေးကို အောင်မြင်အောင် ကြိုးစားခဲ့တာကတော့ ကိုယ်ပိုင်အရည်အချင်းတစ်ခုနဲ့ ရပ်တည်နိုင်ဖို့အတွက်ပါလို့လည်း အေး၀တ်ရည်သောင်းက ဆိုခဲ့ပါတယ်။ အနုပညာဝါသနာဗီဇကြီးတဲ့ သရုပ်ဆောင်အေး၀တ်ရည်သောင်းက ငယ်စဉ်ကလေးဘ၀ကတည်းက အနုပညာဝါသနာဗီဇထက်သန်ခဲ့သူပါ။ ဘုရားကျောင်းမှာ သီချင်းအမြဲဆိုသလို ကျောင်းကပွဲတွေမှာလည်း အမြဲပါ၀င်ခဲ့တယ်လို့ ဆိုပါတယ်။ စကားပြောရင်မှန်ကြည့်ပြီး ပြောတတ်တဲ့အထိ အလှကြိုက်သူပါလို့လည်း ရယ်မောရင်းနဲ့ ပြောပြခဲ့ပါတယ်။ အေး၀တ်ရည်သောင်းက သရုပ်ဆောင်ဦးကျော်ဟိန်း၊ ဒွေး စတဲ့ဝါရင့် အနုပညာရှင်ကြီးတွေနဲ့ တွေ့ဆုံသင်ယူခွင့်လည်း ရရှိခဲ့တယ်လို့ ဆိုခဲ့ပါတယ်။ ငယ်ရွယ်စဉ်မှာ အနုပညာလောကထဲရောက်ရှိလာခဲ့သူဖြစ်လို့ အားနည်းချက် တစ်ခုအနေနဲ့ ပေါင်းသင်းဆက်ဆံရေး ညံ့ဖျင်းသူ တစ်ယောက်လည်း အရင်ကဖြစ်ခဲ့ဖူးတယ်လို့ မှတ်မှတ်ရရဆိုပါတယ်။ “ကလေးသာသာအရွယ်နဲ့ ဒီလောကထဲရောက်လာတဲ့အခါ ပေါင်းသင်းဆက်ဆံရေး ညံ့ဖျင်းပါတယ်။ မှတ်မှတ်ရရ ဦးကျော်ဟိန်းနဲ့ တွဲရိုက်ရတဲ့ ဇာတ်ကားတစ်ကားမှာ ဦးကျော်က ခုံဖိနပ်စီးခိုင်းတာကို ကတ္တီပါခြေညှပ်ဖိနပ်ပဲစီးမယ်ဆိုပြီး အတင်းငြင်းခဲ့ဖူးတယ်။ ကိုယ်ထင်ရာကို ဇွတ်ပြောတာပေါ့နော်။ ဦးကျော်ဟိန်းကတော့ ကလေးပဲဆိုပြီး သည်းခံပါတယ်။ အခုပြန်တွေးကြည့်တော့ ဒီလိုတဇွတ်ထိုးပုံစံတွေ ရှိခဲ့တာကို ပြန်တွေးမိတယ်။ အဲဒီတုန်းက သည်းခံတဲ့သူရှိပေမယ့် သည်းမခံချင်တဲ့သူတွေလည်း ရှိခဲ့မှာပဲလေ။ အဲဒါလေးကိုတော့ အခုချိန်မှာ ပြန်ဆင်ခြင်မိတယ်” လို့ အေး၀တ်ရည်သောင်းက ဆိုပါတယ်။ အနုပညာလောကထဲမှာ နှစ်ကာလကြာရှည်လျှောက်လှမ်းမှု အပြီးမှာတော့ ပညာရေးဘက်ကို အာရုံစိုက်ခဲ့ပြီး ကိုယ်ပိုင်စီးပွားရေး လုပ်ငန်းတွေကိုလည်း လုပ်ကိုင်လာခဲ့ပါတယ်။ ဒီအချိန်မှာပဲ အနုပညာလောကကသူများနဲ့ ပြန်လည်တွေ့ဆုံကြရာက အနုပညာလုပ်ငန်းတွေ ပြန်လည်လုပ်ကိုင်ဖြစ်ခဲ့တယ်လို့ ပြောပြခဲ့ပါတယ်။ Media 7 က ရိုက်ကူးတဲ့ ‘Charm’ ဇာတ်လမ်းတွဲနဲ့ ‘ရတနာပုံ’ ရုပ်သံဇာတ်လမ်းတွဲတွေမှာ ပါ၀င်ဖြစ်ခဲ့ရာက အနုပညာလောကထဲ တစ်ကျော့ပြန်ရောက်ရှိလာခဲ့တယ်လို့ ဆိုခဲ့ပါတယ်။ လူမှုကွန်ရက််မှာ Aye Thaung အမည်နဲ့ ပရိသတ်အားပေးမှု များပြားတာနဲ့ ပတ်သက်လို့ အေး၀တ်ရည်သောင်းက “အခုတစ်ကျော့ပြန် အနုပညာအလုပ်တွေလုပ်လို့ ပရိသတ်တွေ အားပေးမှုရလာတာ၊ Facebook မှာ ပရိသတ်တွေ အများကြီးရဲ့ ချစ်ခင်မှုကိုရတာက ဘ၀အသစ်တစ်ခုကို ရလိုက်သလိုပါပဲ။ ဖွင့်ထားတဲ့နာမည်ကလည်း အေး၀တ်ရည်သောင်းအနေနဲ့ မဟုတ်ဘဲ Aye Thaung ဆိုတဲ့ နာမည်နဲ့ အားပေးကြတာဆိုတော့ တော်တော်လေးပျော်ရွှင်မိသလို တစ်ခါတလေ ဟုတ်ရဲ့လားဆိုပြီး ငိုချင်သလိုလည်း ဖြစ်မိတယ်။ ကြောက်လည်းကြောက်မိတယ်။ သူတို့အားပေးတာနဲ့ ထိုက်တန်တာကို မလုပ်ပြနိုင်မှာလည်း စိုးတယ်။ အစ်မတို့ အနုပညာအလုပ်ဆိုတာကလည်း လုပ်ဖို့အတွက် အခွင့်အရေးရဦးမှပေါ့နော်။ ကိုယ်ကဘယ်လောက်ပဲ ရိုက်ပြချင်ပေမယ့် ကိုယ့်ကိုကမ်းလှမ်းတဲ့သူ ရှိဦးမှပေါ့နော်။ ဘာပဲဖြစ်ဖြစ် အစ်မရဲ့ Account ကိုကြည့်တဲ့အခါ စိတ်မချမ်းသာသွားဘူး ဆိုရင်တောင် စိတ်ညစ်စရာတော့ မဖြစ်ဘူးဆိုရင် ကျေနပ်ပါတယ််” လို့ ေ၀မျှခဲ့ပါတယ်။ ဒီတစ်ပတ်မှာတော့ လူမှုကွန်ရက် စာမျက်နှာထက်မှာ ပရိသတ် ချစ်ခင်အားပေးမှုများပြားလှသူ အေး၀တ်ရည်သောင်းပြောပြခဲ့တဲ့ ဘ၀ရဲ့အမှတ်တရ စာမျက်နှာအချို့ကို လှန်လှောဖတ်ရှုခွင့်ရခဲ့တာကြောင့် ကျေနပ်ကြလိမ့်မယ်လို့ ယုံကြည်မိပါတယ်။,entertainment,2
ဂီတဘက်တွင်အောင်မြင်နေရာမှ သရုပ်ဆောင်အလုပ်နှင့် တွဲဖက်လုပ်ကိုင်ကြသည့် အနုပညာရှင်များစွာရှိသည့်အနက် လူငယ်တေးသံရှင်လွှမ်းပိုင်လည်း တစ်ဦးအပါအ၀င်ဖြစ်သည်။ လွှမ်းပိုင်ပါ၀င်သည့် ဗီဒီယိုဇာတ်ကားအချို့ ထွက်ရှိလာပြီးနောက် ပရိသတ်အားပေးမှုရရှိခဲ့ကာ ပထမဆုံး ရုပ်ရှင်ဇာတ်ကားအဖြစ် တေးသံရှင်သရုပ်ဆောင်ရဲရင့်အောင်၊ အကယ်ဒမီဖွေးဖွေး တို့နှင့်တွဲဖက်၍ ‘ငါ့ကိုနမ်းတဲ့မုန်တိုင်း’ ဇာတ်ကားတွင် ပါ၀င်ထားသည်။ ‘ငါ့ကိုနမ်းတဲ့မုန်တိုင်း’ ကို ဇွန် ၁ ရက်တွင ်စတင်ပြသရန်စီစဉ်ထားသည့်အပြင် ဇာတ်ကား စတင်ပြသချိန်တွင်လည်း မန္တလေးနှင့် ရန်ကုန်မြို့များမှပရိသတ်များနှင့် တွေ့ဆုံရန်စီစဉ်ထားသည်။ တေးသံရှင်လွှမ်းပိုင်က မိုးရာသီကာလအတွင်း တစ်ကိုယ်တော်အယ်လ်ဘမ်သစ် ထွက်ရှိရန် ပြင်ဆင်ထားသည့်အပြင် ပထမဆုံး တစ်ကိုယ်တော်ပွဲပြုလုပ်နိုင်ရန် စီစဉ်နေသူဖြစ်သည်။ လွှမ်းပိုင်နှင့်တွေ့ဆုံ၍ ရိုက်ကူးမှုအတွေ့အကြုံများ၊ ဂီတနှင့်ပတ်သက်သည့် ပြင်ဆင်ထားမှုများကို မေးမြန်းဖြစ်ခဲ့သည်။ မေး- ငါ့ကိုနမ်းမယ့်မုန်တိုင်း ရုပ်ရှင်ဇာတ်ကားရိုက်ကူးတဲ့ အမှတ်တရလေး အရင်ပြောပြပေးပါဦး။ ဖြေ- မှတ်မှတ်ရရဆိုရင် ဒီကား ပထမဆုံးရိုက်တဲ့နေ့ လုပ်ရတဲ့ဇာတ်၀င်ခန်းပေါ့နော်။ နမူနာဗီဒီယိုဖိုင်မှာလည်းတွေ့မှာပါ။ နံရံကို လက်သီးနဲ့ထိုးရတဲ့ ဇာတ်၀င်ခန်းပေါ့။ အဲဒီနေ့လေးကိုတော့ အမှတ်တရဖြစ်ရပါတယ်။ ကျွန်တော့်အခန်းကို စပြီးရိုက်မယ့်နေ့မတိုင်ခင်ညမှာ အိပ်မပျော်ဘူး။ နောက်နေ့ရှုတင်သွားတဲ့အခါ စိုးရိမ်ခဲ့တဲ့အတိုင်း သိပ်အဆင်မပြေဘူး။ စပြီးသရုပ် ဆောင်ရတဲ့အခန်းကလည်း မဖွေးနဲ့ဆုံတဲ့အခန်းဖြစ်သလို ဇာတ်ရဲ့ Tempo ကလည်း နည်းနည်းမြင့်တဲ့အတွက် မလုပ်နိုင်ဘူးလို့ထင်ခဲ့တယ်။ ဒီ၀တၳုကလည်း ဖတ်ဖူးတဲ့သူတွေ ရှိမယ်လေ။ နောက်နေ့မှာတော့ ဒါရိုက်တာနှစ်ယောက်စလုံးက စိုးရိမ်စိတ်မထားဖို့ပြောခဲ့တယ်။ အဲဒီကနေမှ နောက်ပိုင်းဇာတ်၀င်ခန်းတွေက တော်တော်လေး အဆင်ပြေသွားပါတယ်။ မေး – ဇာတ်၀င်သီချင်းအသစ်တွေ ဆိုထားတယ်။ အဲဒါလေးတွေ လက်ဆောင်ပေးမယ်ဆိုတော့ ပြောပြပေးပါဦး။ ဖြေ – ဒီဇာတ်ကားထဲမှာ ဇာတ်၀င်တေးသီချင်း အသစ်တွေပါတယ်။ ကျွန်တော်က နှစ်ပုဒ်ရေးထားပါတယ်။ တစ်ပုဒ်ကတော့ ကေကေမိုးဆိုထားပြီး တစ်ပုဒ်ကိုတော့ မရတနာမိုင်ဆိုထားပါတယ်။ တခြားသူတွေ ရေးပြီးဆိုထားတဲ့ သီချင်းသစ်တွေလည်းရှိပါတယ်။ ကိုေ၀လ၊ ကိုသာဒီးလူ၊ ထက်ယံတို့လည်း ရေးပေးထားပါတယ်။ ဇာတ်ကားနဲ့တွဲဖက်ပြီး သီချင်းလေးတွေပါနားထောင်ခွင့်ရမှာပါ။ အဲဒီဇာတ်၀င်သီချင်းလေးတွေကို အခွေအနေနဲ့စုစည်းပြီး ပရိသတ်တွေကို လက်ဆောင်ပေးသွားမယ့် အစီအစဉ်လည်း ပါပါတယ်။ မေး – အကြိုက်ဆုံး ဇာတ်၀င်ခန်းဆိုရင်ရော ရှိလား။ ဖြေ – ကျွန်တော်စရိုက်တုန်းက အခက်အခဲတွေ၊ စိုးရိမ်မှုတွေကျော်လွန်ပြီး ကျွန်တော်နဲ့ ဒီ ဇာတ်ကောင်နဲ့တစ်သားတည်းဖြစ်လာချိန်မှာ ရိုက်ရတာပျော်လာတယ်။ အကြိုက်ဆုံး ဇာတ်၀င်ခန်းဆိုရင်တော့ ကျွန်တော်နဲ့ မဖွေးနဲ့ သစ်ပင်အောက်မှာ စကားပြောတဲ့ ဇာတ်၀င်ခန်းပါ။ ရိုက်ခဲ့တဲ့ဇာတ်ကားတွေထဲက ဇာတ်၀င်ခန်းတွေထဲမှာ အကြိုက်ဆုံးဇာတ်၀င်ခန်းပဲ။ ဒါရိုက်တာက ကဒ်လို့ပြောပြီးတာတောင် ကျွန်တော့်စိတ်ထဲမှာ ဆို့ဆို့နင့်နင့်ကြီး ခံစားနေရတုန်းပဲ။ မေး – နောက်ထပ်ဇာတ်ကား ရိုက်မယ်ဆိုရင် ဘယ်လိုဇာတ်ရုပ်မျိုးလေး သရုပ်ဆောင်ချင်လဲ။ ဖြေ – ထပ်ရိုက်ခွင့်ရမယ်ဆိုရင် ပညာမတတ်ဘဲ ချို့တဲ့ပြီး သဘာ၀ဆန်တဲ့ပုံစံမျိုးလေး ရိုက်ချင်တယ်။ မေး – ဗီလိန်နေရာမှာရော သရုပ်ဆောင်ချင်လား။ ဖြေ – ဒီ၀တၳုကို စဖတ်ပြီးတဲ့အချိန်မှာ ဗီလိန်နေရာကို တော်တော်လေးကြိုက်တယ်။ တကယ့်ကိုမိုက်တဲ့ ကာရိုက်တာတစ်ခုပေါ့။ အခုရဲရင့်အောင်လုပ်ထားတာလည်း တော်တော်ကောင်းတယ်။ ကျွန်တော်သရုပ်ဆောင်ခွင့်ရရင်တောင် အဲဒီလောက် လုပ်နိုင်ချင်မှ လုပ်နိုင်မှာလေ။ မေး – ရုံတင်တဲ့အခါ ပရိသတ်တွေနဲ့တွေ့ဆုံသွားမယ့် အစီအစဉ်တွေရောရှိလား။ ဖြေ – ဟုတ်ရှိပါတယ်။ ရန်ကုန်မှာရော မန္တလေးမှာပါ လက်မှတ်ထိုးပွဲတွေလုပ်ပါမယ်။ မန္တလေးမှာက ဇွန် ၁ ရက်လုပ်မှာဖြစ်ပြီး ရန်ကုန်မှာတော့ ဇွန် ၂ ရက်မှာလုပ်ဖို့စီစဉ်ထားတယ်။ မေး- ဒီဇာတ်ကားကိုကြည့်မယ့် ပရိသတ်တွေအတွက် ဘယ်လိုရသမျိုးတွေ ရနိုင်တယ်လို့ထင်လဲ။ ဖြေ – ဒီဇာတ်ကားက ပရိသတ်တွေ ရင်ထဲကို ခံစားမှုတစ်ခုခု ကျန်ခဲ့မယ်လို့ထင်ပါတယ်။ ကျွန်တော်ရော ရဲရင့်အောင်ရောက အဆိုဘက်ကလာတဲ့ သူတွေဆိုတော့ ဒီဇာတ်ကားလေးကို ကြည့်ပြီး ကျွန်တော်တို့ရဲ့အားထုတ်မှုလေးတွေကို အားပေးပါဦးလို့ ပြောချင်ပါတယ်။ မေး – ဇာတ်၀င်သီချင်းနှစ်ပုဒ်လည်း ရေးထားတယ်ဆိုတော့ အဲဒီသီချင်းတွေကို ဘယ်လိုဖန်တီးဖြစ်ခဲ့လဲ။ ဖြေ – ဒီဇာတ်ကားရဲ့၀တၳုကို ဖတ်လိုက်တဲ့အခါ အချစ်ဇာတ်လမ်းလေးပေါ့။ ဇာတ်၀င်သီချင်းပါရင် ပိုကောင်းမှာပဲလို့ စဉ်းစားမိတယ်။ အဲဒါနဲ့ပဲ သီချင်းရေးဖို့ကြိုးစားဖြစ်တယ်။ မောင်မငိုရ ဘူးနော်ဆိုတဲ့သီချင်းရော မင်းမျက်၀န်းဆိုတဲ့ သီချင်းနှစ်ပုဒ်လုံးက မဖွေးဇာတ်ရုပ်အတွက် ခံစားပြီးရေးကြည့်ခဲ့တာပါ။ ပရိသတ်တွေလည်း နားဆင်ခွင့်ရတဲ့အခါ ကြိုက်မယ်လို့ ထင်ပါတယ်။ မေး – သရုပ်ဆောင်တာနဲ့သီချင်းဆိုရတာ ကွာခြားတဲ့ ခံစားချက်ဆိုရင်ရော။ ဖြေ – သီချင်းဆိုတဲ့ ခံစားချက်ကကျတော့ ကိုယ့်ပါဖောမန့်စ်နဲ့ ပရိသတ်နဲ့ တစ်ထပ်တည်းကျ အောင်ပြင်ဆင်ရတယ်။ ကြိုးစားရတယ်။ ရုပ်ရှင်ကျတော့ ပရိသတ်နဲ့ တိုက်ရိုက်တွေ့ရတာ မဟုတ်ပေမယ့် ပရိသတ်ရှေ့ ရောက်တဲ့အခါ သူတို့ကျေနပ်အောင် ပြင်ဆင်ကြိုးစားရပါတယ်။ မေး – နောက်ထပ် ဘယ်ဇာတ်ကားတွေ ရုံတင်ဖို့ရှိမလဲ။ ဖြေ – ငါ့ကိုနမ်းတဲ့မုန်တိုင်းပြီးရင် ကြွေ ဇာတ်ကားတင်မယ်။ ပြီးရင် ကိုယ်စောင့်နတ် ဇာတ်ကားနဲ့ ရပ်ကျော်ရွာကျော် ဇာတ်ကားရုံတင် ဖို့ရှိပါသေးတယ်။ မေး – ဒီဇာတ်ကားကို အားရကျေနပ်မှုရှိလား။ ဖြေ – လောလောဆယ်ထိတော့ အားရကျေနပ်မှုရှိပါတယ်။ ပရိသတ် တွေကကျွန်တော်တို့ရဲ့ကြိုးစားမှုအပေါ် အကဲဖြတ်ရမှာပါ။ မေး – ကြွေ ဇာတ်ကားကရော ဘယ်တော့လောက် ရုံတင်နိုင်မလဲ။ ဖြေ – ကြွေ ဇာတ်ကားက ဇူလိုင်လမှာရုံတင်မှာပါ။ အဲဒီ ဇာတ်ကားလေးကလည်း ကျွန်တော်အရမ်းကြိုက်တဲ့ ဇာတ်လမ်းဖြစ်သလို ကျွန်တော့်စိတ်ထဲမှာအမြဲခံစားရတဲ့ တက္ကသိုလ်ကျောင်းသားဘ၀ကို ပုံဖော်ထားတာဖြစ်လို့ အဲဒီဇာတ်ကားကိုလည်း ရင်ခုန်ပါတယ်။ မေး – တစ်ကိုယ်တော်ပွဲရော အခုနှစ်ထဲမှာလုပ်ဖြစ်မလား။ ဖြေ – ကျွန်တော့်ရဲ့တစ်ကိုယ်တော်ခွေသစ် တစ်ခွေကို အခုနှစ်သြဂုတ်လလောက် ထွက်နိုင်ဖို့ပြင်ဆင်နေပါ တယ်။ သီချင်းတွေသွင်းနေတယ်။ အဲဒီခွေထွက်ပြီးတာနဲ့ တစ်ကိုယ်တော်ပွဲလုပ်ဖို့ ပြင်ဆင်သွားမှာပါ။ မေး – နောက်ထပ် ရိုက်ဖို့စီစဉ်ထားတာရော ရှိလား။ ဖြေ – တစ်ကားရိုက်ဖို့ စီစဉ်ထားတာရှိပါတယ်။ အခု လောလောဆယ် ဇာတ်ညွှန်းရေးနေပါတယ်။ အားလုံး ပြီးသွားလို့ ရိုက်ဖြစ်တာနဲ့ အသိပေးသွားမှာပါ။ မေး – ရဲရင့်အောင်နဲ့တွဲဖက်ရိုက်ရတဲ့အခါ ဘယ်လိုခံစားရလဲ။ ဖြေ – ကျွန်တော်ကလည်း ကျွန်တော်ပါ၀င်ရတဲ့ ဇာတ်ရုပ်ကိုတစ်ထပ်တည်းကျအောင် ကြိုးစားနေရသလို ရဲရင့်အောင်လည်း သူပါ၀င်ရတဲ့ဇာတ်ရုပ်ကိုပဲ စီးမျောနိုင်အောင် ကြိုးစားနေရတဲ့ ခံစားချက်တွေပဲရှိပါတယ်။ နှစ်ယောက်လုံးကတော့ ကိုယ်ပါ၀င်ရတဲ့အခန်းကဏ္႑ကို အကောင်းဆုံးဖြစ်အောင် ကြိုးစားသရုပ်ဆောင် ခဲ့ရတယ်လို့ထင်ပါတယ်။ မေး – ပရိသတ်တွေကိုပြောချင်တဲ့ စကားလက်ဆောင်များရှိဦးမလား။ ဖြေ – ကျွန်တော်တို့ အတတ်နိုင်ဆုံး အကောင်းဆုံးဖြစ်အောင် ကြိုးစားထားတဲ့ဒီဇာတ်ကားလေးကို ရုံတင်တဲ့ အခါလည်း အားပေးစေချင်ပါတယ်။ ပရိသတ်တွေနဲ့တွေ့ဆုံသွားဖို့လည်း အစီအစဉ်တွေရှိတာကြောင့် တွေ့ဆုံချင်ပါတယ်လို့ပြောချင်ပါတယ်။,entertainment,2
"အနုပညာဆိုတဲ့ စကားအနက်ဟာ အင်မတန်ကျယ်၀န်းပါတယ်။ ဒဿန နယ်ပယ်၊ ရသနယ်ပယ်၊ စာပေနယ်ပယ်၊ ဘာသာစကားနယ်ပယ်၊ ဝါဂီနစ်နယ်ပယ် စသဖြင့် နယ်ပယ်အလိုက် သန်ရာသန်ရာကို အထူးပြု ဖွင့်ဆိုခဲ့ကြလေတော့ ဒီနေ့ထိ ပွဲမပြီးသေးတဲ့၊ နောင်လည်း ပွဲသိမ်းမှာ မဟုတ်သေးတဲ့ စကားပဲဖြစ်ပါတယ်။ ဒီစာစုဟာ အဲဒီလို အကွဲကွဲအပြားပြားသော အဓိပ္ပာယ်သတ်မှတ်ချက် ‘ဘောင်’ တွေအပေါ် ကြောင်းကျိုးေ၀ဖန်မှု ပြုမှာ မဟုတ်ဘဲ အလွန်ထူးခြားတဲ့ ကြားခံနယ်ပယ် Medium အချင်းချင်း အောင်မြင်စွာ ရောယှက်သွားတဲ့ အနုပညာပစ္စည်းတစ်ခုအကြောင်း မုဒိတာပွားမှာပါ။ Animated Music Video ခြေရာကောက် အင်နီမေးရှင်း ကာတွန်းရုပ်လေးတွေကို ခြေရာကောက်ကြည့်ရင် ပြင်သစ်လူမျိုး သိပ္ပံကျောင်းဆရာ ချားလ်စ်အင်မလီရေးနာ့ဒ်ဟာ ၁၈၇၇ မှာ အင်နီမေးရှင်းပြသနိုင်တဲ့ Praxinoscope ကို တီထွင်ပြီး ၁၈၉၂ မှာ ပထမဆုံး အင်နီမေးရှင်း Pauvre Pierrot ကို အများ ပြည်သူထံ တင်ဆက်နိုင်ခဲ့ပါတယ်။ သူ့ဖန်တီးမှုဟာ ဓာတ်ပုံဖလင်လို ရိုက်ထားတာမျိုး မဟုတ်ဘဲ အကြည်သားမီဒီယမ်မှာ တိုက်ရိုက်ရေးဆွဲတာမျိုးဖြစ်ပြီး ၁၉၀၀ ပြည့်နှစ်လည်း ရောက်ရော ပရိသတ်ငါးသိန်းကျော် ကြည့်ရှုပြီးဖြစ်ပါတယ်။ ကျွန်တော်တို့ငယ်ငယ်က စိတ်၀င်တစား၀ယ်ရတဲ့ စက္ကူတွေကို လက်မနဲ့ဖိ၊ လွှတ်လိုက်တိုင်း လှုပ်တဲ့ အရုပ်လှုပ် ကာတွန်းစာအုပ် Flip Book စပေါ်တာ ၁၈၈၆ ခုနှစ်ပါ။ကျွန်တော်တို့ ဘယ်လောက်နောက်ကျခဲ့ပြီဆိုတာ သိသာစေတဲ့ Time-Line တစ်ခုပေါ့။ ဓာတ်ပုံဖလင်ကြားခံ (Animated Projection) ကို ၁၉၀၆ ခုနှစ်မှာ သတင်းစာ ကာတွန်းဆရာ ဂျေစတူး၀ပ်ဘလက်တန်က ဖန်တီးနိုင်ခဲ့တယ်။ တစ်ခါ ၁၉၀၈ ခုနှစ်မှာ ပြင်သစ်ဒါရိုက်တာ အင်မလီကိုးရဲ့ ရုပ်ရှင်နဲ့ အလားသဏ္ဌာန်တူတဲ့ Fantasmagorie ကို တင်ဆက်နိုင်ခဲ့ပါပြီ။ သူတို့ဆီမှာတော့ ၁၉၂၀ ကနေ ၁၉၆၀ အတွင်း နှစ်ကာလတွေဟာ ကာတွန်းရုပ်ရှင်ရဲ့ ရွှေခေတ်လို့ တင်စားကြပါတယ်။ ပထမဆုံး Anime Music Video (AMV) ကို ၁၉၈၂ မှာ အသက် ၂၁ နှစ်သား Jim Kaposztas က စတင်ခဲ့ပါတယ်။ ဒီဖန်တီးမှုကို ပြန်ကြည့်တဲ့အခါ သာမန်ညောင်ည အားထုတ်မှုနဲ့မဟုတ်ဘဲ ဗီဒီယိုဖန်တီးခြင်းနဲ့ တည်းဖြတ်မှုများစွာ ပေါင်းစည်းရောယှက်နေတဲ့ လာရာလမ်းကို မြင်ကြရမှာပါ။ ဥပမာအနေနဲ့ပြောရရင် အကြမ်းတည်းဖြတ် (Raw Editing)၊ အထူးပြုလုပ်ချက် တည်းဖြတ် (FX Effects Editing)၊ အချိန်နာရီတည်းဖြတ် (Timing Editing)၊ ရုပ်သံ စီးဆင်းပုံတည်းဖြတ် (Flow Editing)၊ အရုပ်လှုပ်ပုံ တည်းဖြတ် (Animation Editing) နဲ့ နောက်ခံဖြုတ်ပယ် တည်းဖြတ် (Masking) တို့ မလွဲမသွေ ပေါင်းစပ်ပါ၀င်နေပါတယ်။ BIG BAG ၂၀၀၀ ပြည့်နှစ်၀န်းကျင်နဲ့ အဲဒီနောက်ပိုင်း မြန်မာ့ဂီတလောကမှာ အသစ်အသစ်သော ဂီတပုံစံတွေ၊ အသစ်အသစ်သော တေးရေးသူတွေ၊ အသစ်အသစ်သော အဆိုတော်တွေ ပေါ်ထွက်လာခဲ့ပါတယ်။ ချားချား၊ ဂိုးဂိုး၊ ရော့ခ်အင်ရိုးကနေ ဟစ်ပ်ဟော့ပ်၊ အီလက်ထရို၊ အင်စထျူမဲန့်တယ်အထိ ကမ္ဘာနဲ့အညီ ရင်ပေါင်တန်းဖန်တီးမှုတွေ ပွင့်ထွက်လာတာ အရှိတရားပါပဲ။ ကျားပေါက် ဒါမှမဟုတ် KP လို့ သူ့ပရိသတ်က ချစ်စနိုးအခေါ်ခံရတဲ့ အဆိုတော် ဟန်ထူးလွင်ဟာ BIG BAG ဆိုတဲ့ တီး၀ိုင်းရဲ့ ပဲ့ကိုင်တစ်ဦးဖြစ်ပြီး သူယုံကြည်ရာ ဂီတပုံသဏ္ဌာန်ကို စိုက်လိုက်မတ်တတ် ပုံဖော်ခဲ့သူ ဖြစ်ပါတယ်။ သူနဲ့ BIG BAG ဟာ ဂီတနဲ့ သီချင်းအနုပညာကို Professional ကျကျ ပုံဖော်ရာမှာ ပါရမီသက်သာမက ပညာသက်ပါ ဖြည့်ဆည်းနိုင်သူဖြစ်ကြောင်း သူ့ Works တွေက အထင် အရှားဖော်ပြလျက်ပါ။ လက်ရှိအချိန်မှာ The Voice Myanmar ရဲ့ အကဲဖြတ်အဖြစ်သာမက နြတ New York City လို့ အမည်ပေးထားတဲ့ ကမ္ဘာအနှံ့ တစ်နိုင်ငံ တစ်ပုဒ် သီချင်းဖန်တီးမှုအတွက် ထိပ်တန်းဂီတအဖွဲ့ Queen ရဲ့ မန်နေဂျာ Jim Beach ရဲ့ကမ်းလှမ်းမှုကို ဒီနှစ်အတွင်း လက်ခံဖန်တီးနေသူလည်း ဖြစ်ပါတယ်။ ဂီတပုံစံသစ်၊ အဆိုပုံစံသစ်နဲ့ ဟန်ထူးလွင်လို့ နာမည်တစ်ခု ပရိသတ်ကြား ထူထောင်နိုင်ပြီးနောက်ပိုင်း ထပ်ပေါက်ခဲ့တဲ့ သီချင်းတစ်ပုဒ်ကတော့ Anger Management အယ်လ်ဘမ်ထဲက ‘သတိရနေတယ်’ ဆိုတဲ့တေးပါပဲ။ ဖန်တီးပုံအသစ်၊ ဆိုဟန် ကွဲပြားစွာပေါ်ထွက်ခဲ့တဲ့ ဒီသီချင်းဟာ လူငယ်တွေ အထပ်ထပ်နားထောင်ခဲ့ရုံမက ကလေးတွေရဲ့ပါးစပ်ဖျားမှာကို သတိတရ ခဏခဏ အဆိုခံခဲ့ရတာပါ။ Pencell ‘ကလောင်တံကိုင်သော ကလာပ်စည်းများ’လို့ တည့်တည့် ဘာသာပြန်ကြည့်ကြစို့။ တကယ်တော့ သူတို့ကိုင်တဲ့ ကလောင်က ပုံဆွဲမင်အပြည့်နဲ့ ကလောင်တွေပါ။ ကာတွန်း အော်ပီကျယ်ရဲ့ရင်သွေး လူငယ်ညီအစ်ကိုဖြစ်တဲ့ နိုဘယ်အောင်နဲ့ ဉာဏ်ကျယ်စေတို့ စုစည်းထားတဲ့ Animation Studio ဖြစ်ပါတယ်။ တကယ့်ကို စိတ်တူကိုယ်တူ ဝါသနာတူ အိပ်မက်တူသူတွေ စုစည်းမိနေတဲ့ ပျော်ရွှင်ဖွယ်ရပ်၀န်းတစ်ခုပါ။ တစ်ခါ ဒီနိုင်ငံမှာ လူသိနည်းပြီး ဝါသနာကို အရင်းခံတဲ့ စီးပွားရေးလုပ်ငန်းအတွက် တကယ့်ကို ငွေရေးကြေးရေးရလဒ် ပေါ်အောင် သူတို့ ကြိုးပမ်းနေရဆဲကာလ ဖြစ်ပါတယ်။ လုပ်ငန်းရှင်တစ်ဦးဟာ သူ့ Product တစ်ခု ကြော်ငြာဖို့အတွက် နာမည်ကျော် မင်းသား၊ မင်းသမီးတစ်ယောက်ကို သိန်းသုံး၊ လေးဆယ်လောက် ပက်ခနဲ ပေးချေနိုင်ပေမယ့် အခုလို လူမပါ အရုပ်ကလေးတွေရဲ့ စက္ကန့် ၁၂၀ စာကို ဘယ်နှသိန်းလောက်များ ထိုက် တန်တယ်လို့ ဈေးဖြတ်မှာလဲ။ သူတို့ ရင်းလိုက်ရတဲ့ အတွေ့အကြုံတွေ၊ အချိန်တွေ၊ ဆည်းပူးမှုတွေ၊ ဖြည့်ဆည်းခြင်းတွေအတွက် ဘယ်လို တန်ဖိုးဖြတ်ကြမလဲ။ ဒါကြောင့် သူတို့တတွေဟာ အနုပညာတစ်ခုအဖြစ် အရေးပါဘောင်၀င်အောင် ကြိုးစားနေကြဆဲဖြစ်ပြီး သူတို့ လုပ်ပြဖို့လိုသေးတယ်လို့ ခံယူကြပါတယ်။ သတိရတယ် AMV အဆိုတော်ဟန်ထူးလွင်နဲ့ လွယ်အိတ်ကြီးရဲ့တေးဂီတကို ကလောင်ဆဲလ်များက Animated Mudic Video အဖြစ် ဖန်တီးမှုဖြစ်ပါတယ်။ ပထမဆုံး တေးရေးဆရာ Mung Boih ရဲ့ ခံစားမှုက ‘ဘယ်အချိန် ဘယ်အခါ ဘယ်နေရာမှာမဆို အဆိုးဆုံးဆိုသော်ငြား မျှော်လင့်ခြင်းကို လျှော့ချမပစ်လိုက်ပါနဲ့’လို့ သူ Message ပေးချင်တာ ဒီသီချင်းပါပဲလို့ ပြောပါတယ်။ သတိရတယ် ‘တစ်ခုတည်းရှိတဲ့ နှလုံးသားနဲ့ တစ်ယောက်တည်း ငေးရင်း အခန်းပြင်ဘက် ငါ နားစွင့်ရင်း မင်းရဲ့စကားသံများ တစ်အိမ်လုံး တိတ်ဆိတ်ခြောက်ကပ်နေတယ်’ စာသား၊ ဂီတဖွဲ့စည်းပုံ၊ အဆိုပါးနပ်မှုတို့ရဲ့ ကောင်းခြင်း၊ နှစ်လိုဖွယ်ရသ ပေါ်လွင်ခြင်းတွေကို စိစစ်ေ၀ဖန်မှာ မဟုတ်ဘဲ ဒီသီချင်းအပေါ် AMV အဖြစ် အသွင်ပြောင်းယူတဲ့ Pencell ရဲ့ ကြိုးစားအားထုတ်မှု ကောက်ကြောင်းကို နည်းနည်းကြည့်ကြရအောင်။ ပထမပိုဒ် စအ၀င်မှာ နာရီစင်နဲ့ လိပ်ပြာလေး။ ဒီ Music Video ဖန်တီးကတည်းက ကြိုက်သလို ခံစားနိုင်အောင် ဖွင့်ပေးထားချင်တဲ့ သဘောကို မိမိရရ စမြင်ရတယ်။ အဲဒီ အရုပ်နှစ်မျိုးရဲ့ နိမိတ်ဟာ အချိန်နဲ့စိတ်ကူးပဲလို့ အခုအခံ မရှိသူတိုင်း တွေးမိကြမယ်။ တစ်ခါ စက္ကန့်ပိုင်းအတွင်း ဇာတ်လိုက်လူငယ်ရဲ့အရုပ်ကို Bird-eye View ကနေပြီး ရိုက်ပြလိုက်တော့ အဆင်မပြေခြင်းတွေ၊ သိမ်ငယ် သေးနုပ်ခြင်းတွေ ကျွန်တော်တို့ ရသွားရော။ သူတို့ဖန်တီးမှုအတွက် စုစုပေါင်း ငါးလလောက် အချိန်ယူခဲ့ရပါတယ်။ ဒါရိုက်တာ ဉာဏ်ကျယ်စေ၊ Art ဒါရိုက်တာ နိုဘယ်အောင်၊ Lead Animator Kevin သက်နဲ့ အေးချမ်းအောင်တို့ဟာ သူတို့ရဲ့ Pencell အဖွဲ့၀င် ၁၅ ယောက်နဲ့ ဒီ AMV ကို ထုတ်လုပ်ခဲ့တာဖြစ်ပါတယ်။ စုစုပေါင်း ၃ နာရီ ၅၇ မိနစ်၊ အသားတင်ပြသချိန် သုံးမိနစ်ခွဲကြာတဲ့ ဒီသီချင်းအတွက် တစ်စက္ကန့်ကို ၂၄ ပုံနှုန်း အရုပ်လှုပ်ဖို့ ပုံကားချပ်ပေါင်း ၅၀၀၀ ကျော် ဆွဲခဲ့ကြရတဲ့ လုပ်ငန်းပမာဏကို ချင့်တွက် ကြည့်နိုင်ပါတယ်။ လူတစ်ဦးချင်းစီရဲ့ ကွဲပြားတဲ့ ကိုယ်ပိုင်လက်ရာကနေ ဒီဇာတ်ကောင်လူငယ်ရဲ့ တစ်ခုတည်းသော စရိုက်ပုံဟန် Character Design Concept ရအောင် လုပ်သွားကြတဲ့ Team Work ဟာ မပျောက်ပျက်မယ့် မှတ်တိုင်ပါပဲ။ ထပ်မံထည့်သွင်းဆောင်ရွက်ရတဲ့ Works တွေထဲက တချို့ထုတ်နုတ်ပြရရင် နောက်ခံအယူအဆ Background Concept ၊ အကွက်လိုက်လှုပ်ရှားမှု Animation Frame by Frame ၊ သီချင်းဇာတ်လမ်းတစ်ခုလုံးရဲ့ Parts of the Story Board Sketch စသဖြင့် အထူးပြုရာအစိတ်အပိုင်းတို့ ခြုံငုံပေါင်းစပ်တဲ့ ဟာမိုနီတစ်ခုရပါမှ ဒီ AMV ဖြစ်လာခဲ့တာပါ။ အရောင်သုံးစွဲမှုဆိုင်ရာ Color Concept အဖြစ် အနီနဲ့အစိမ်းကို ထူးထူးခြားခြား တွဲပေးထားပါတယ်။ မြင်နေကျမဟုတ်တဲ့ အနီနဲ့အစိမ်း ရလာဖို့အတွက် သူတို့ ဘယ်နှထပ်၊ ဘယ်နှခါ၊ ဘယ်နှညကုန်ခဲ့တယ်ဆိုတာ အင်နီမေးရှင်း ကြိုးစားဖူးသူတိုင်း စာနာမိကြပါလိမ့်မယ်။ ထူးထူးခြားခြား နောက်တစ်ကွက်ကတော့ ဒီဗီဒီယိုရဲ့ ဇာတ်ထွတ်လို့ ခေါ်နိုင်မယ့် Climax of AMV ပါ။ အဲဒီမှာ ဇာတ်လိုက်ဟာ တစ်စုံတစ်ရာကြောင့် ပေါက်ကွဲရမယ့် အကွက်။ ဒီပေါက်ကွဲမှုအတွက် ဘယ်အလှုပ်နဲ့ ဘယ်လိုပြမယ်ဆိုတာကို အိပ်မပျော်နိုင်အောင် စဉ်းစားခဲ့ရပါသတဲ့။ အနီရောင်တွေ၊ သွေးရောင်တွေနဲ့ သိပ်ကြေကွဲပြီး ရုဒ္ဒရသပုံအထိလည်း မပေါ်စေချင်၊ ပေါက်ကွဲမှလည်း ရမယ်ဆိုတဲ့ အခြေအနေမျိုးအတွက် သူတို့ဖန်တီးမှုကို စာရှုသူကိုယ်တိုင်သာ ကြည့်ပြီးဆုံးဖြတ်ပါတော့။ အမှတ်ထင်ထင် ကျန်ခဲ့တဲ့ အပေါ်တက်သွားတဲ့ လိုင်းအဖျော့တွေကို မြင်မိတယ်ဆိုရင် ကျွန်တော်တို့ ရင်ဘတ်ချင်း ပလပ်တပ်မိပြီလို့ ဆိုပါရစေ။ ‘သတိရတယ်’ မိတ်ဆက် Screening Event ကို ၂၀၁၈ ခုနှစ် မေ ၁ ရက်မှာ ပြုလုပ်ခဲ့ပြီး နောက်တစ်နေ့မနက်ကစပြီး အများကြည့်ရှုနိုင်ဖို့ အွန်လိုင်းမီဒီယာကနေ လွှင့်တင်ပြီး ဖြစ်ပါတယ်။ ဒီစာရေးချိန်အထိ တစ်လအတွင်း သူတို့ Page မှာ ကြည့်ရှုသူ ၄၂၈,၉၆၇ နဲ့ Share၂၄ ,၀၀၀ ကျော် ရှိသွားပြီး ယူကျုမတော့ ၈၂,၅၅၄ ယောက် ကြည့်ရှုသွားခဲ့ပါပြီ။ အဲဒီပွဲမှာ မြန်မာကာတွန်းရုပ်ရှင်ရဲ့ အထင်ကရ ဆရာအော်ပီကျယ်က အမှတ်တရ စကားပြောခဲ့ရာမှာ -(၁) ဘာအနု ပညာပဲဖြစ်ဖြစ် အခြေခံမလွတ်ဖို့၊(၂) ကာ တွန်းရုပ်ရှင်ဟာ လှုပ်ရုံမက အသက်၀င်ဖို့၊ (၃) စုစုစည်းစည်း ညီညီညွတ်ညွတ် လုပ်တတ် ဖို့၊ (၄) 2D ပလက်ဖောင်းမှသည် 3D အထိ တက်လှမ်းနိုင်အောင် ကြိုးစားဖို့ မုဒိတာစကား ဆိုခဲ့ပါတယ်။ နိဂုံးဆန္ဒ ဒီစာကို ကျွန်တော်ရေးတဲ့ ရည်ရွယ်ချက်က တစ်စုံတစ်ယောက် သို့မဟုတ် တစ်စုတစ်ဖွဲ့ကို ချီးမွမ်းမြှင့်တင်ဖို့ မဟုတ်ဘဲ မှန်ကန် အားကောင်းတဲ့ Team Work တစ်ခုကို အားပေးချင်တာပါ။ အဲဒီလိုအလုပ်ကို အောင်မြင်ပြီးမြောက်အောင် လုပ်ပြ၊ လုပ်ရဲတဲ့ ကျွန်တော် တို့မျိုးဆက်တွေကို ပခုံးထမ်းတင်ပြီး မော့ကြည့်ချင်တာပါ။ သူတို့ တစ်ယောက်ချင်း Talent ကနေ စုစည်းညီညွတ်တဲ့ ထိရောက်မှုကို ဖော်နိုင်ခဲ့ကြတယ်။ ကျွန်တော်တို့ ရွှေပြည်ကြီးရဲ့ ပကတိ အခြေအနေတွေက စာရှုသူ သိပြီးသား။ ပေါင်းစည်းညီညွတ်မှုရဲ့ အရိပ်အယောင်တောင် မမြင်ရ၊ မကျင့်ကြံနိုင်ကြတာ နှစ်ရာချီပါတော့မယ်။ တစ်ဦးချင်းရဲ့ စွမ်းဆောင်ရည်ကနေ လုံးပေါင်းထိရောက်မှုကို သယ်ဆောင်နိုင်မှ အောင်မြင်တဲ့ စီမံခန့်ခွဲမှုလို့ လက်ခုပ်တီးကြမှာပါ။ အခုလို ကလောင်ကလာပ်စည်းလေးတွေက လွယ်အိတ်ကြီးကို ပိုင်ပိုင်နိုင်နိုင် လွယ်ပြလိုက်တာ မြန်မာ့အင်နီမေးရှင်းနဲ့ ကာတွန်းလောကအတွက် ကျန်ရစ်မယ့် မှတ်တိုင်အစစ်ပါ။ ကဲ၊ ကျွန်တော့်စာကို အင်နီမေးရှင်းသီအိုရီ စာအုပ်တစ်အုပ်ရဲ့ နိဒါန်းက ပထမဆုံး ဝါကျနဲ့ အဆုံးသတ်ပါရစေ။ “သင် တစ်ယောက်ကောင်း လုပ်မယ်ဆိုပါက ဤစာအုပ်ကို ဆက်မဖတ်ပါနဲ့တော့”",entertainment,2
အမေရိကန်သမ္မတဟောင်း ဘာရက်အိုဘားမားနှင့် ဇနီးသည်မီရှယ်အိုဘားမားတို့က အွန်လိုင်းရုပ်သံ Netflix အတွက် ဇာတ်ကားနှင့် ရုပ်သံဇာတ်လမ်းတွဲများ ထုတ်လုပ်ရန် စာချုပ်ချုပ်ဆိုခဲ့သည်ဟု Netflix က မေ ၂၁ ရက်တွင် ထုတ်ပြန်ခဲ့သည်။ အိုဘားမားဇနီးမောင်နှံသည် Higher Ground Productions ကို ထူထောင်ခဲ့ပြီး Netflix အတွက် ဇာတ်ညွှန်းများ၊ ဟောပြောထုတ်လွှင့်ချက်များ၊ မှတ်တမ်းရုပ်ရှင်များနှင့် ဇာတ်ကားများ ထုတ်လုပ်ပေးမည်ဟု Netflix က ဆိုသည်။ အိုဘားမား ဇနီးမောင်နှံသည် Twitter နှင့် Instagram တွင် စုစုပေါင်း Follower သန်း ၁၅၀ ရရှိထားသည်။ အိုဘားမား၏ သမ္မတသက်တမ်းအတွင်း ထင်ရှားခဲ့သည့် ကျန်းမာရေးစောင့်ရှောက်မှု၊ လူ၀င်မှုကြီးကြပ်ရေး၊ နိုင်ငံခြားရေးရာမူဝါဒ နှင့် ရာသီဥတုပြောင်းလဲမှု တိုက်ဖျက်ရေးကဲ့သို့သော အကြောင်းအရာများကို အွန်လိုင်း ရုပ်သံ၀န်ဆောင်မှုတွင် ဦးဆောင်နေသော Netflix ၌ တင်ဆက်မည့် အလားအလာရှိသည်ဟု နယူးယောက်တိုင်းမ်က ဖော်ပြခဲ့သည်။ မီရှယ်အိုဘားမားသည်လည်း အာဟာရ အကြောင်းနှင့် သမ္မတကတော်အဖြစ် အိမ်ဖြူတော်တွင် ရပ်တည်ခဲ့ရသည့် အကြောင်းအရာများကိုလည်း တင်ဆက်နိုင်ခြေရှိသည်ဟုလည်း ဖော်ပြခဲ့သည်။ မီရှယ်အိုဘားမားသည် ကိုယ်တွေ့မှတ်တမ်းစာအုပ်တစ်အုပ်ကို နို၀င်ဘာ ၁၃ ရက်တွင် ဖြန့်ချိရန် စီစဉ်ထားသည်။ အိုဘားမားသည် သမ္မတဒေါ်နယ်ထရန့် (သို့မဟုတ်) အခြားကွန်ဆာဗေးတစ်များကို တိုက်ရိုက်တု့ံပြန်ရန်အတွက် Netflix ရုပ်သံအစီအစဉ်များကိုအသုံးချရန် အစီအစဉ်မရှိဘဲ စိတ်ဓာတ်မြှင့်တင်ရေးဇာတ်လမ်းများကို ပြသရန်ရည်ရွယ်ကြောင်း နယူးယောက်တိုင်မ်းက ဖော်ပြခဲ့သည်။ အွန်လိုင်းရုပ်သံတွင် ဦးဆောင်နေပြီး လစဉ်ကြေးဖြင့် ကြည့်ရှုသူ ၁၂၅ သန်းရှိသည့် Netflix သည် ရုပ်ရှင်နှင့် ရုပ်သံထူးချွန်ဆုပေးပွဲများတွင် ဆုများသိမ်းပိုက်ခဲ့ခြင်းက ရုပ်သံနှင့် ရုပ်ရှင်လုပ်ငန်းများကို လှုပ်ခတ်စေခဲ့သည်။ ၂၀၁၈ ခုနှစ်တွင် ရုပ်သံအစီအစဉ်နှင့် ထုတ်လုပ်မှုများအတွက် ဒေါ်လာ ၇ ဒသမ ၅ ဘီလျံနှင့် ရှစ်ဘီလျံအတွင်း အသုံးပြုမည်ဟု မျှော်မှန်းထားကြောင်း Netflix က ထုတ်ပြန်ခဲ့သည်။,entertainment,2
"ပုသိမ်ကြီးမြို့နယ် ဇီး အုပ်ကျေးရွာအုပ်စု ဇီးအုပ်ကွက် သစ်ရပ်တွင် မူးယစ်ဆေးဝါး ရောင်းချသုံးစွဲနေကြောင်းသတင်း ကျော်စောသည့် အမျိုးသား၊ အ မျိုးသမီး ၁၇ ဦးကို ဖမ်းဆီးခဲ့ ကြောင်း မန္တလေးတိုင်းဒေသကြီး ရဲတပ်ဖွဲ့မှူးရုံးမှ တာ၀န်ရှိသူတစ် ဦးက ပြောသည်။ ဇီးအုပ်ကွက်သစ်ရပ်ရှိ ကျူး ကျော်တဲနေအိမ်များတွင် မူးယစ် ဆေးဝါး ရောင်း၀ယ်သုံးစွဲနေ ကြောင်း သတင်းထွက်ပေါ်နေသူ ၂၃ ဦးရှိပြီး ၎င်းတို့အနက် အမျိုး သား ကိုးဦး၊ အမျိုးသမီးရှစ်ဦး၊ စုစုပေါင်း ၁၇ ဦးကို ဖမ်းဆီးအမှု ဖွင့်ထားကြောင်း၎င်းကဆိုသည်။ ‘‘အဖွဲ့ ရှစ်ဖွဲ့နဲ့ ဖမ်းဆီး ဆောင်ရွက်တာပါ။ အမျိုးသမီး တွေလည်းပါတယ်။ အားလုံးကို အုန်းချောရဲစခန်းမှာ အမှုဖွင့်ထား ပါတယ်’’ ဟု အထက်ပါတာ၀န်ရှိ သူကပြောသည်။ မူးယစ်ကျော်စောသူ ၁၃ ဦး ကို ပုသိမ်ကြီးမြို့နယ် ဇီးအုပ် ကျေးရွာအုပ်စု၊ ဇီးအုပ်ကွက်သစ် တွင်ပင်ဖမ်းဆီးနိုင်ခဲ့ပြီး အခြား လေးဦးကို ဇူလိုင် ၁ရက်တွင် ပြည်ကြီးတံခွန်နှင့် မဟာအောင် မြေမြို့နယ်တို့၌ ထမ်မံဖမ်းဆီး နိုင်ခဲ့ကြောင်း ၎င်းကဆိုသည်။ သတင်း ကျော်စောသူ ခြောက်ဦးကို ဆက်လက်ဖမ်းဆီး နိုင်ရေး စုံစမ်းရှာဖွေနေကြောင်း တိုင်းရဲတပ်ဖွဲ့တာ၀န်ရှိသူကပြော သည်။ မေလ ၂ရက်က ပုသိမ်ကြီး မြို့နယ် ဇီးအုပ်ကျေးရွာအုပ်စု ဇီး အုပ်ကွက်သစ်တွင် မူးယစ်ဆေး ဝါး ရောင်းချနေသည့် ကျူးကျော် နေအိမ်များကို ရဲတပ်ဖွဲ့က အင် အားအများအပြားဖြင့် ၀င်ရောက် ရှာဖွေဖမ်းဆီးခဲ့ရာမူးယစ်ဆေးဝါး အချို့နှင့် အမျိုးသား ခုနစ်ဦး ဖမ်းဆီးမိခဲ့သည်။ ထို့နောက် ဇွန် လ ၁၇ ရက်တွင်ထပ်မံ ဖမ်းဆီး ရာ စိတ်ကြွဆေးပြား ၂,၆၀၀ ကျော်နှင့် ဘိန်းဖြူများဖမ်းဆီးရမိ ခဲ့သည်။",crime,1
စစ်ကိုင်းတိုင်းဒေသကြီး ကသာမြို့မရဲတပ်ဖွဲ့စခန်းတွင် တာဝန်ထမ်းဆောင်နေသော နယ် ထိန်းခေါင်းဆောင် ဒုရဲအုပ်တစ်ဦး သည် နားထင်ကို သေနတ်ဖြင့် ပစ်၍ သတ်သေခဲ့ကြောင်း ကသာ မြို့နယ်ရဲတပ်ဖွဲ့မှူး ရဲမှူးမြင့် အောင်က ပြောသည်။ ကသာမြို့မရဲစခန်းတွင် တာ ဝန်ထမ်းဆောင်နေသော အသက်(၃၇)နှစ်အရွယ် နယ်ထိန်းခေါင်း ဆောင် ဒုရဲအုပ်သည် ဇူလိုင် ၂ ရက် နံနက် ၁၁ နာရီခန့်က ၎င်းနေ ထိုင်ရာ နေအိမ်လိုင်းခန်း၌ ညာ ဘက်နားထင်ကို ခြောက်လုံးပြူး သေနတ်ဖြင့် တေ့ပစ်သဖြင့် ဘယ် ဘက်ချိုစောင်းပေါက်ထွက်ဒဏ် ရာရကာ သေဆုံးခြင်းဖြစ်သည်။ သတ်သေခဲ့သည့် နယ်ထိန်းခေါင်းဆောင် ဒုရဲအုပ်သည် ဇွန်လ ၂၄ ရက်က မသင်္ကာသူကို ရှာဖွေစစ်ဆေးစဉ် ဆေးထိုးအပ်တစ် ချောင်း ထိမိပြီး သွေးအနည်းငယ် တွေ့၍ မူးယစ်ဆေးဝါးသုံးစွဲသည့် အပ်ဖြစ်နိုင်သဖြင့် ၎င်းထံသို့ HIV ပိုးကူးစက်နိုင်သည်ဟု ထင်မှတ် ကာ စိတ်သောကရောက်နေ ကြောင်း ရဲမှူးမြင့်အောင်က ပြော သည်။ ‘‘မသင်္ကာလူကို ရှာရင်း ဆေး ထိုးအပ်ထိမိသွားတယ်။ HIV ရောဂါများ ကူးပြီလားဆိုပြီး စိတ္တဇဖြစ် ပြီး စိတ်ဓာတ်ကျနေတာ’’ဟု ၎င်း က ပြောသည်။ ယင်းဒုရဲအုပ်သည် ဆေးခန်း သို့ သွားရောက်ပြသပြီး ရောဂါပိုး သည် လတ်တလောစစ်ဆေးလျှင် ပိုးရှိ၊ မရှိ မသိနိုင်ဘဲ ခြောက်လ ခန့်ကြာမှသာ ရောဂါလက္ခဏာပေါ်တတ်ကြောင်း သိရ၍ ၎င်းထံသို့ ရောဂါပိုးကူးစက်ခံရပြီဟု ထင် မှတ်ကာ စိတ္တဇဖြစ်နေကြောင်း ရဲမှူးမြင့်အောင်က ဆိုသည်။ ‘‘သူ့ကိုယ်သူ လုပ်လိုက်တဲ့ အခါမှာ သူ့မိန်းမလည်းရှိတယ်။ သူ့ကလေးလည်း ရှိတယ်။ အဲဒီလို လုပ်မယ်လို့ သူ့မိသားစုလည်း မထင်မိဘူး’’ ဟု ၎င်းက ပြောသည်။ ၎င်းသေဆုံးရခြင်းသည် ရော ဂါပိုးကူးစက်ခံရသည်ဟု စိတ္တဇ ဖြစ်ကာ သတ်သေခြင်းဖြစ်နိုင်ပြီး ဌာနက တစ်စုံတစ်ရာ ဖိအားပေးမှု မရှိကြောင်း ရဲမှူးက ပြောသည်။ သတ်သေသည့် ဒုရဲအုပ် သည် ရဲတပ်ဖွဲ့ဝင်သက်တမ်း ၁၆ နှစ်ရှိပြီး ကသာမြို့မရဲတပ်ဖွဲ့စခန်း ၌ တာဝန်ထမ်းဆောင်သည့် သုံး နှစ်အတွင်း တစ်ကြိမ်မျှ တိုင်ကြား ခံရဖူးခြင်းမရှိကြောင်း သိရသည်။,crime,1
KTV တွင်တစ်ဦးတည်း လာရောက်သီချင်းဆိုသည့် တပ် မတော်အရာရှိတစ်ဦးကို သတ်ခဲ့ သူသုံးဦးကို နာရီပိုင်းအတွင်းဖမ်း မိပြီး စစ်ဆေးနေကြောင်းပဲခူးတိုင်း ရဲတပ်ဖွဲ့မှူးရုံးမှ ရဲအရာရှိတစ်ဦး ကပြောသည်။ တောင်ငူမြို့ ရန်ကုန် - မန္တလေးကားလမ်းဟောင်းနှင့် အ မြန်လမ်း ဆက်သွယ်ထားသည့် ထီးလှိုင် ကွန်ကရစ်လမ်းဘေး၌ ဇူလိုင် ၇ ရက် နံနက်အစောပိုင်း တွင် လူတစ်ဦးသေဆုံးနေကြောင်း သတင်းရသဖြင့် ရဲတပ်ဖွဲ့ကသွား ရောက်စစ်ဆေးခဲ့သည်။ သေဆုံးသူ၏ ခါးကြားတွင် ထိုးထားသည့် ပိုက်ဆံအိတ်အ တွင်းမှ နိုင်ငံသားစိစစ်ရေးကတ် ပြားနှင့်အခြား ပစ္စည်းများတွေ့ရှိ ပြီးသေဆုံးသူသည်အသက် (၂၆) နှစ်အရွယ် တပ်မတော်သားအရာ ရှိတစ်ဦးဖြစ်သည်ကို သိရှိခဲ့ ကြောင်းရဲမှတ်တမ်းတွင် ဖော်ပြ ထားသည်။ သေဆုံးသူသည် တနင်္သာရီ တိုင်း ဘုတ်ပြင်းမြို့နယ်တွင် တာ ၀န်ထမ်းဆောင်နေသည့် ဆေး တပ်မှ ဗိုလ်တစ်ဦးဖြစ်ပြီး၎င်း၏ မေးစေ့အောက်၊ ရင်အုံ၊ နံကြား၊ နံစောင်းတို့၌ ဓားဒဏ်ရာခြောက် ချက်၊ ပွန်းပဲ့ဒဏ်ရာ တစ်ချက်ရရှိ ကာ သေဆုံးနေကြောင်း အမှုဖွင့် တိုင်ကြားချက်တွင် ဖော်ပြထား သည်။ ရဲတပ်ဖွဲ့က ဆက်လက်စုံ စမ်းရာ သေဆုံးသူသွားရောက်ခဲ့ သည့် ‘အမေ့သား’ KTVမှ၀န်ထမ်းအမျိုးသား သုံးဦးကိုမသင်္ကာသ ဖြင့်ဖမ်းဆီးစစ်ဆေးရာမှ လူသတ်မှုပေါ်ပေါက်ခဲ့ကြောင်း တောင်ငူခရိုင်ရဲတပ်ဖွဲ့မှ ရဲအရာရှိတစ်ဦး က ပြောသည်။ လူသတ်မှုဖြင့် မသင်္ကာ၍ ရဲတပ်ဖွဲ့ဖမ်းဆီးထားသူသုံးဦး မှာအသက် (၂၄)နှစ်အရွယ် စားပွဲထိုးခေါင်းဆောင် ဘိုဘိုမင်း၊(၂၂)နှစ်အရွယ် သိန်းသန်း၀င်းနှင့်(၂၁)နှစ်အရွယ် အောင်ကိုကိုတို့ဖြစ်ပြီး ၎င်းတို့ သုံးဦးကို အခင်းဖြစ်ပြီး ၅ နာရီခန့်အကြာတွင် အဆိုပါဆိုင် ၌ ဖမ်းဆီးမိခဲ့သည်။,crime,1
မွန်ပြည်နယ် ပေါင်မြို့နယ် သဲကုန်းကျေးရွာအုပ်စု မရမ်း ချောင်း ချောင်း၀နှင့် ၆ မိုင်ခန့်အ ကွာ ပင်လယ်ပြင်တွင် ဇွဲအားမာန် (ရန်ကုန်) အမည်ပါ သစ်သား ကိုယ်ထည် စက်လှေပေါ်တွင် ရေ လုပ်သားများနှင့်အတူ တရားမ ၀င် ပိတောက်သစ်ခွဲသား တန် ၆၀ ခန့် ဖမ်းဆီးရမိသည်ဟု ပေါင်မြို့နယ် သစ်တောဦးစီးဌာန တောအုပ်ကြီးဦးသန်း၀င်းကပြောသည်။ ဇူလိုင် ၇ ရက်က မောရ၀တီ ရေတပ်စခန်းဌာနချုပ်မှ ဗိုလ်မှူး ခွန်မြတ်ဇော်၀င်းက တရားမ၀င် ပိတောက်သစ်ခွဲသားများ သယ် ဆောင်လာသည့် စက်လှေတစ်စီး နှင့် စက်လှေပေါ်တွင် လိုက်ပါလာသည့် ရေလုပ်သား ၁၃ ဦး၊ သစ်တန်ချိန် ၆၀ ခန့်ကို လာရောက်အပ်နှံကာ ပေါင်မြို့နယ် သစ်တောဦးစီး ဌာနက တောအုပ်ကြီး ဦးသန်း၀င်းမှ တရားလိုပြု လုပ်ပြီး ပေါင်မြို့မရဲစခန်းတွင် အမှုဖွင့်ခဲ့သည်ဟု ၎င်းကဆိုသည်။ ‘‘ရေတပ်စခန်းကနေ မြစ် ကြောင်းကို စစ်ဆေးနေတဲ့အချိန် မှာ စက်လှေတစ်စီးပေါ်မှာ တရား မ၀င်တင်ဆောင်ထားတဲ့ သစ်တွေတွေ့တော့ ဖမ်းလိုက်တယ်။ စက်လှေပေါ်က တရားခံအားလုံးက ၁၃ ဦး၊ ၁၁ ဦးကိုတော့ ပေါင်ရဲ စခန်းမှာ ထိန်းသိမ်းထားတယ်။ ကျန်တဲ့နှစ်ဦးက စက်မောင်းသ မားနဲ့ ပဲ့နင်းကိုတော့ စက်လှေနဲ့ အတူ ရေတပ်ကခေါ်ထားတယ်။ စက်လှေက မိုးလေ၀သအခြေအ နေ မကောင်းသေးလို့ မောင်းလို့ မရသေးဘူး။ ဒါကြောင့် ကမ်းကပ် လို့မရသေးဘူး။ ပေါင်မှာက ဆိပ် ကမ်းမရှိတော့ မော်လမြိုင်ဆိပ် ကမ်းကို ကပ်ရမယ်။ သစ်တွေကို လည်း မတိုင်းတာရသေးတော့ အတိအကျမသိသေးဘူး။ ဆိပ် ကမ်းကပ်မှ စာရင်းအတိအကျ သိမယ်။ အခုတော့ ခန့်မှန်းအနေ နဲ့ အမှုဖွင့်ထားတယ်’’ဟု ဦးသန်း ၀င်းက ပြောသည်။ ရဲစခန်းတွင် အမှုဖွင့်ထား သည့် ကာလတန်ဖိုးနှင့် သစ်တန်ချိန်သည် ခန့်မှန်းအရေအတွက် သာဖြစ်ပြီး စစ်ဆေးမှုမပြီးသေး သဖြင့် သစ်ပိုင်ရှင်ကို မသိသေး ကြောင်း လက်ရှိတွင် ရေလုပ်သား ၁၁ ဦးကိုသာ အမှုဖွင့်ထားသည် ဟု ၎င်းကဆိုသည်။ တရားမ၀င် ပိတောက်သစ် ခွဲသားများ သယ်ဆောင်လာသည့် ဇွဲအားမာန်စက်လှေပေါ်တွင် လိုက်ပါလာသည့် ရေလုပ်သား စော၀င်းကြိုင်ပါ ၁၁ ဦးကို ပေါင်မြို့မရဲစခန်း၌ ပြည်သူပိုင်ပစ္စည်းကာကွယ်စောင့်ရှောက်ရေးဥပ ဒေပုဒ်မ ၆(၁)အရ အမှုဖွင့်ခဲ့သည် ဟု ရဲမှတ်တမ်းတွင် ရေးသားထား သည်။,crime,1
ရန်ကုန်-ပဲခူးလမ်းမကြီး ပေါ်သို့ လမ်းသွယ်မှ တပ်မတော် သားတစ်ဦးမောင်းနှင်သည့် ဆိုင် ကယ်နှင့် ထောက်ကြန့်နယ်မြေရဲ စခန်းမှ မီးတန်းယာဉ်တို့တိုက်မိပြီး တပ်မတော်သားနှင့် ဆိုင်ကယ် နောက်တွင် ထိုင်စီးလာသည့် အမျိုးသားတစ်ဦး ဒဏ်ရာအပြင်း အထန်ရရှိခဲ့သည်။ ဆိုင်ကယ်ကို စစ်မြေပြင်အင် ဂျင်နီယာတပ်ရင်းမှ အသက်(၂၇) နှစ်အရွယ် တပ်သားမောင်းနှင်ပြီး (၅၀)အရွယ် အမျိုးသားလိုက်ပါ ကာ ဇူလိုင် ၄ ရက် နံနက် ၆ နာရီခွဲ ခန့်တွင် ယာဉ်တိုက်မှုဖြစ်ပွား သည်။ ယာဉ်နှစ်စီးပျက်စီးကာဒဏ်ရာအပြင်းအထန်ရရှိခဲ့သူနှစ် ဦးကို အင်းစိန်ပြည်သူ့ဆေးရုံသို့ အတွင်းလူနာအဖြစ် တင်ပို့ကုသ ထားကြောင်း မြောက်ပိုင်းခရိုင်ရဲ တပ်ဖွဲ့မှူးရုံးမှ ရဲအရာရှိတစ်ဦးက ပြောသည်။ လမ်းမကြီးယာဉ်ကို ဦးစားမပေးဘဲ လမ်းသွယ်အတွင်းမှ ဆိုင်ကယ်မောင်းထွက်လာသည့် တပ်သားကို ထောက်ကြန့်နယ်မြေရဲ စခန်းက ပေါ့လျော့မှုကြောင့် အပြင်းအထန် နာကျင်စေမှုပုဒ်မ၊ ယာဉ်မဆင်မခြင်မောင်းနှင်မှုပုဒ် မတို့ဖြင့် အမှုဖွင့်ထားသည်။ ဇွန်လ ၁၉ ရက်ကလည်း တပ်မတော်သားတစ်ဦး စီးနင်းလာ သည့် ဆိုင်ကယ်နှင့် YBS ခရီးသည်တင်ယာဉ်တို့တိုက်မိသဖြင့် ဆိုင်ကယ်မောင်းလာသည့် အသက်(၁၉)နှစ်အရွယ် တပ်မတော် သားသေဆုံးခဲ့သည်။,crime,1
ရှစ်တန်းကျောင်းသူတစ် ဦး ကြိုးဆွဲချသေဆုံးမှု ကရင်ပြည် နယ် ဘားအံမြို့နယ်၌ ဇူလိုင် ၂ ရက်တွင် ဖြစ်ပွားခဲ့သည်။ ရှစ်တန်းကျောင်းသူသည် ဘားအံမြို့နယ် သာမညကျေးရွာ တွင် ၎င်း၏အဘွားနှင့်အတူ နေ ထိုင်ကျောင်းတက်နေရာမှ ကြိုးဆွဲချကာသတ်သေခြင်းဖြစ်သည်ဟုနယ်မြေခံရဲတပ်ဖွဲ့က ဆိုသည်။ ‘‘သူ့မိဘတွေကို သတိရလို့ စိတ်တွေမွန်းကျပ်ပြီး သတ်သေ သွားတာ။ သူမသေခင် သုံးလေး ရက်လောက်ကတည်းက အဖေနဲ့ အမေကို သတိရတယ်ဆိုပြီး ခဏ ခဏပြောနေခဲ့တာ။ အရင်တုန်း ကလည်း အဲဒီလိုခဏခဏ ပြော ဖူးတယ်’’ဟု ဘားအံမြို့နယ် အိန္ဒုနယ်မြေရဲစခန်းမှ ရဲအရာရှိ တစ်ဦးက ပြောသည်။ ၎င်း၏ မိဘများသည် လွန်ခဲ့သည့် လေးနှစ်ကတည်းက ထိုင်းနိုင်ငံသို့ သွားရောက်ကာ အလုပ်လုပ်ကိုင်နေပြီး အဘွားနှင့် နှစ်ယောက်တည်းကျန်ရစ်ခဲ့ခြင်းဖြစ် ကြောင်း ၎င်းကပြောသည်။ အဆိုပါကျောင်းသူ ကျောင်းသွားတက်ရန် ၎င်း၏အဘွားက သွားပြောစဉ် အခန်းတံခါးပိတ်ထားခြင်းကြောင့် ဖွင့်ကြည့်ရာတွင် သေဆုံးနေသည်ကို တွေ့ရှိခဲ့ခြင်း ဖြစ်ကြောင်း ၎င်းကပြောသည်။ သေဆုံးသူ၏ ရုပ်အလောင်းကို ဘားအံဆေးရုံသို့ ပို့ဆောင်ကာ ရင်ခွဲရုံ၌ စစ်ဆေးရာသတ်သေ ခြင်းဖြစ်ကြောင်း ပေါ်ပေါက်သည် ဟု ရဲအရာရှိက ပြောသည်။ ရှစ် တန်းကျောင်းသူသေဆုံး သည့်ဖြစ်စဉ်ကို အိန္ဒုနယ်မြေရဲစခန်း၌ သေမှုသေခင်းအရ အမှုဖွင့်ထားကြောင်း ရဲအရာရှိက ဆိုသည်။,crime,1
ရဲတပ်ဖွဲ့ဝင်အချင်းချင်း စကားများရာမှ ဓားဒဏ်ရာဖြင့် တစ်ဦး သေဆုံးခဲ့ကြောင်း ဧရာဝတီတိုင်းရဲတပ်ဖွဲ့မှူးရုံးမှ အဆင့်မြင့် ရဲအရာရှိတစ်ဦးက ပြော သည်။ သာပေါင်းမြို့နယ် မြို့မ ရဲစခန်း၌ တာဝန်ထမ်းဆောင်နေသော အသက်(၂၆)နှစ်အရွယ် ရဲတပ်သားအေးချမ်းစိုးကို (၂၄)နှစ်အရွယ် ရဲတပ်သား ချစ်ပိုင်ထူးက ဇူလိုင် ၅ ရက် ညတွင် ဓားဖြင့်ထိုးခဲ့ကြောင်း ၎င်းကပြောသည်။ ကင်းတာဝန် ထမ်းဆောင် နေသော ရဲတပ်သားအေးချမ်းစိုး ကို အရက်မူးနေသော ရဲတပ်သား ချစ်ပိုင်ထူးက အရက်မတိုက်သည့်ကိစ္စနှင့် အပြန်အလှန် စကားများသဖြင့် ရဲကင်းမှူး တာဝန်ကျနေသော အရာရှိတစ်ဦးက ဖျန်ဖြေခဲ့သည်။ ထို့နောက် လှည့်ကင်းတာ ဝန်ထမ်းဆောင်ရန် လှည့်ကင်းမှူး က ရဲတပ်သားချစ်ပိုင်ထူးကို အိမ် တွင် ယူနီဖောင်းပြန်ဝတ်ခိုင်းရာ ၁၀ မိနစ်ခန့်အကြာတွင် ပြန် ရောက်လာကြောင်း၊ ထို့နောက် အရက်တိုက်ခိုင်းသည့်ကိစ္စနှင့်ပင် ထပ်မံစကားများပြီး ချစ်ပိုင်ထူးက အသင့်ယူဆောင်လာသော အရိုး အသွား ခုနစ်လက်မခွဲရှိသည့် ဦးချွန်ဓားမြှောင်ဖြင့် အေးချမ်းစိုးကို ထိုးခဲ့ကြောင်း အထက်ပါ အဆင့်မြင့်ရဲအရာရှိက ပြောကြားသည်။ ‘‘ဓားဒဏ်ရာက နှစ်ချက်၊ ဝမ်းဗိုက်ရဲ့ ဘယ်ဘက်ကို အထိုး ခံရတာ။ သူတို့နှစ်ယောက် ရန်ဖြစ်နေတာကို ဝင်ဖျန်ဖြေတဲ့ ရဲတပ်ဖွဲ့ဝင်တစ်ဦးရဲ့ ဘယ်ဘက်လက်ဖျံကိုလည်း ထိသွားတယ်’’ ဟု အဆိုပါရဲအရာရှိက ပြော သည်။ အေးချမ်းစိုးကို သာပေါင်း ပြည်သူ့ဆေးရုံသို့ တင်ပို့ရာ ရရှိ သည့်ဒဏ်ရာ ပြင်းထန်သဖြင့် ပုသိမ်ဆေးရုံသို့ လွှဲပြောင်းစဉ် လမ်းတွင် သေဆုံးခဲ့ကြောင်း ရဲတပ်ဖွဲ့ဝင်တစ်ဦးကပြောသည်။ ထို့ကြောင့် ရဲတပ်သား ချစ် ပိုင်ထူးကို အဆိုပါရဲစခန်း၌ လူသတ်မှုနှင့် နာကျင်စေမှုဖြင့် အရေးယူထားသည့်အပြင် ရဲစည်း ကမ်းထိန်းသိမ်းရေးဥပဒေဖြင့်ပါ ထပ်မံ အရေးယူထားကြောင်း ဧရာဝတီတိုင်းရဲတပ်ဖွဲ့မှူးရုံး မှတ်တမ်းတွင် ဖော်ပြထားသည်။,crime,1
ထား၀ယ်ခရိုင် မေတ္တာ မြို့နယ် ဟိန္ဒားကျေးရွာမှ အမျိုး သမီးတစ်ဦး ဇူလိုင် ၇ ရက် နံနက် ၉ နာရီခွဲခန့်က မြေပိသေဆုံးခဲ့ ကြောင်း တနင်္သာရီတိုင်းဒေသကြီး အမျိုးသားလွှတ်တော် ကိုယ် စားလှယ် ဦးအောင်၀င်းက ပြောကြားသည်။ ဟိန္ဒားကျေးရွာနေ အသက် (၄၀)အရွယ် ဒေါ်အေးအေးသက် သည် ဟိန္ဒားသတ္တုတွင်းအနီး လျှို အတွင်း သတ္တုတွင်းစွန့်ပစ်မြေစာများထဲမှ သတ္တုအကြွင်းအကျန် ရှာဖွေစဉ် မြေပြို၍ မြေပိသေဆုံးခဲ့ကြောင်း ၎င်းကဆိုသည်။ ‘‘ကျွန်တော်တို့ သေဆုံးမှုအ တွက် ထောက်ပံ့မှုတွေလည်း လုပ် ခဲ့တယ်။ နောက်ဒေသခံတွေကို လည်း အခုလို မဖြစ်အောင် အသိ ပညာပေးလည်း လုပ်ခဲ့တယ်’’ ဟု ဦးအောင်၀င်းကပြောသည်။ ဟိန္ဒားကျေးရွာခံများသည် ဟိန္ဒားသတ္တုတွင်းမှ စွန့်ပစ်သော စွန့်ပစ်မြေစာ၊ စွန့်ပစ်ရေများထဲမှ သတ္တုစအကြွင်းအကျန် ကျင်ယူ သည့် လုပ်ငန်းကို အများဆုံးလုပ် ကိုင်ကြောင်း ထား၀ယ်မြို့နေ ကိုရာဇာကဆိုသည်။ ဟိန္ဒားသတ္တုတွင်းသည် ၁၉၉၉ က စတင်လုပ်ဆောင်ပြီး စွန့်ပစ်မြေစာများကြောင့် အနီးနားရှိ မြောင်ပြို၊ ဟိန္ဒားကျေးရွာ တို့၏ လယ်ယာ၊ ဥယျာဉ်ခြံ၊ နွားစားကျက်နှင့် ရေထွက်ပေါက်များ ထိခိုက်သည်ဆိုကာ ဒေသခံများက တရားစွဲဆိုခြင်းများ ရှိခဲ့ ကြောင်း ရှေ့နေ ဒေါ်တင်တင် သက်ကပြောသည်။,crime,1
တပ်မတော်ကိုအသရေ ဖျက်သည်ဆိုကာ တရားစွဲခံထား ရသော စစ်ရှောင်ဆန္ဒပြသူသုံးဦး အမှုကို ပယ်ဖျက်ပေးရန် သင့်၊ မ သင့်နှင့်ပတ်သက်ပြီး ကချင်ပြည် နယ် တရားလွှတ်တော်၌ ဇူလိုင်၃ရက်တွင် တရားလိုနှင့် တရားစွဲခံ ထားရသူများ၏ နှစ်ဖက်ရှေ့နေ များက လျှောက်လဲချက်ပေး ကြောင်း တရားစွဲခံရသူ ကိုလွမ်း ဇောင်းကပြောသည်။ ပိတ်မိစစ်ရှောင်များ ကယ် ထုတ်ပေးရန် မြစ်ကြီးနားမြို့တွင် ဆန္ဒထုတ်ဖော်ရာ၌ တပ်မတော် ကို သရေဖျက်သည်ဆိုကာ မြောက်ပိုင်းတိုင်း စစ်ဌာနချုပ်မှ ဒုတိယဗိုလ်မှူးကြီး မျိုးမင်းဦးက ဆန္ဒပြပွဲဦးဆောင်သူများ ဖြစ် သည့် ကိုလွမ်းဇောင်း၊ကိုဇော်ဂျက် နှင့် ဒေါ်နန်ပူတို့ကို မေလကတည်း က တရားစွဲဆိုရာအမှုကိုပယ်ဖျက် ပေးရန် တရားစွဲခံထားရသူများက ကချင်ပြည်နယ် တရားလွှတ် တော်သို့ လျှောက်ထားသည်။ ‘‘ပိတ်မိပြည်သူ လွတ် မြောက်ရေး ဖြစ်စဉ်တစ်ခုတည်း အခြေခံပြီး နိုင်ငံတော်အစိုးရအ နေနဲ့နှစ်ကြိမ် တရားစွဲဆိုတဲ့ပုံစံဖြစ် နေတယ်ပေါ့။ ပထမဆုံးအနေနဲ့ ငြိမ်းစုစီပုဒ်မ ၁၉ နဲ့ မြစ်ကြီးနား မြို့နယ် ရဲစခန်းဘက်က တစ်ကြိမ် တရားစွဲဆိုပြီးမှ ငွေဒဏ်နဲ့ပြစ်ဒဏ် ပေးတယ်။ အခု မြောက်ပိုင်းတိုင်း စစ်ဌာနချုပ်က ဒုတိယဗိုလ်မှူးကြီး က ဒီအဖြစ်အပေါ်မှာပဲအခြေခံပြီး တပ်မတော်ကို အသရေပျက်စေ တယ်ဆိုပြီး ပြန်လည်ပြီးမှတရားစွဲဆိုတယ်။ ဒါကြောင့်မို့ ဖြစ်စဉ်တစ် ခုတည်းအခြေခံပြီး လူတစ်ဦးတစ် ယောက်ကို ပြစ်ဒဏ်နှစ်ကြိမ်ပေး တဲ့ပုံစံဖြစ်နေတယ်။ ဒီအမှုဟာ ပယ်ဖျက်ရမယ်ဆိုတဲ့ လျှောက်လဲ ချက်ပေးတယ်’’ဟု ကိုလွမ်းဇောင်း က ပြောသည်။ မေလအတွင်းကလည်း ကိုလွမ်းဇောင်းကို မြို့နယ်တရား ရုံးက ဒဏ်ငွေကျပ် သုံးသောင်း ချမှတ်ခဲ့ဖူးသည်။ တရားလိုဘက် ကလည်း ကိုလွမ်းဇောင်းအပါအ ဝင် သုံးဦးသည် တပ်မတော်ကို ရည်ရွယ်ချက်ရှိရှိ အသရေပျက် အောင်၊ ပြည်သူများ ထင်ယောင် ထင်မှားဖြစ်အောင် လုပ်ဆောင်၍ ပုဒ်မ ၅၀၀ ကို ကျူးလွန်ကြောင်း လျှောက်လဲချက် ပေးခဲ့သည်ဟု ကိုလွမ်းဇောင်းက ပြန်လည်ရှင်း ပြသည်။ အမှုနှင့်ပတ်သက်ပြီး တရား သူကြီးက ချက်ချင်းရုံးချိန်းမပေးခဲ့ ဘဲ ပြန်လည်အကြောင်းကြားမည် ဟု ပြောကြားကြောင်း ၎င်းကဆို သည်။ တရားစွဲခံရသည့် ဒေါ်နန်ပူ ၏ရှေ့နေ ဒေါ်ဒွဲဘူကလည်း ‘‘အမှု မစွဲသင့်ကြောင်း အမှုပြန်လည် ဖျက်ပေးဖို့ ပြည်နယ်တရားလွှတ် တော်ကို တက်တာ။ နှစ်ဖက် လျှောက်လဲချက်ပေးတာ ဒီဘက် ကတော့ အမှုမစွဲသင့်ကြောင်း၊ဟို(တရားလို)ဘက်ကတော့ တရားစွဲသင့်ကြောင်း ပြောတာပေါ့’’ဟု ရှင်းပြသည်။ အကယ်၍ ကချင်ပြည်နယ် တရားလွှတ်တော်က အမှုကို ပြန် လည်စစ်ဆေးရန် ဆုံးဖြတ်ပါက အောက်ရုံးမြို့နယ် တရားရုံး၌ အမှုဆက်လက် စစ်ဆေးမည်ဖြစ် ပြီး အမှုကို မစွဲသင့်ကြောင်း ဆုံး ဖြတ်ပါက အမှုရုပ်သိမ်းရမည်ဖြစ် ကြောင်း ၎င်းကဆိုသည်။ အမှုပယ်ဖျက်ရန် တင်ပြမှု အပေါ် နှစ်ဖက်ရှေ့နေများ၏ လျှောက်လဲချက်ကို ကချင်ပြည် နယ် တရားလွှတ်တော်က ဇူလိုင် အတွင်း အမိန့်ချမှတ်ဖွယ်ရှိ ကြောင်း ကိုလွမ်းဇောင်းက ဆို သည်။ တပ်မတော်နှင့် ကချင်လက် နက်ကိုင်အဖွဲ့ (KIA)တို့၏ ယခု နှစ် ဧပြီအတွင်း တိုက်ပွဲကြောင့် ထွက်ပြေးတိမ်းရှောင်နေသည့် စစ်ဘေးဒုက္ခသည်များကို ကူညီ ကယ်ထုတ်ပေးရန် ဧပြီ ၃၀ ရက် က မြစ်ကြီးနားမြို့တွင် ဆန္ဒထုတ် ဖော်ခဲ့သည်။,crime,1
ရန်ကုန်နှင့် နေ ပြည်တော်တွင် မူးယစ်မှု၊ လက် နက်မှုအပါအဝင် အမှုပေါင်း ၂၀ ကျော် တရားစွဲဆိုခံထားရသော ဖြိုးကိုကိုတင့်ဆန်းအမှုများအ တွက် တရားလိုပြသက်သေလေး ရာကျော်ကို စစ်ဆေးမည်ဖြစ် ကြောင်း ဒက္ခိဏသီရိခရိုင်တရား ရုံးမှ သိရသည်။ နေပြည်တော်တွင် ပုဒ်မ ၁၀ ခုနှင့် တရားခံပြေးမှု နှစ်မှုတို့အ တွက် တရားလိုပြသက်သေ ၁၈၇ ဦးအနက် စစ်ဆေးပြီးသူ ၆၂ ဦး အထိ ရှိပြီဖြစ်သည်။ ရန်ကုန်တွင်မူ ပုဒ်မခုနစ်ခု နှင့် တရားခံပြေး အမှုလေးမှုအ တွက် တရားလိုပြသက်သေ ၂၁၆ ဦးပါဝင်သည်။ သို့သော် ရန်ကုန်တိုင်းရှိ အမှုတွဲများ နေပြည်တော် သို့ ရောက်ရှိထားသော်လည်း စွပ်စွဲခံရသူများကို လွှဲပြောင်းလက် ခံရခြင်း မရှိသေးသောကြောင့် တရားလိုပြသက်သေများကို မစစ် ဆေးရသေးပေ။ ရန်ကုန်တိုင်းတွင် တရားစွဲ ဆိုထားသော ၁၁ မှုကို နေပြည်တော် ဒက္ခိဏသီရိခရိုင်တရားရုံး တွင် ပူးပေါင်းစစ်ဆေးရန် ပြည်ထောင်စုတရားလွှတ်တော်ချုပ် က ဆုံးဖြတ်ပြီးနောက် ဖြိုးကိုကို တင့်ဆန်းအမှုများကို တရားခွင် စစ်ဆေးမှုများ ပြန်လည်ပြုလုပ် နေပြီဖြစ်သည်။ ယင်းအမှုကို ပြီးခဲ့သည့် ဇန်နဝါရီလဆန်းက စတင်စစ်ဆေးခဲ့ သော်လည်း ခြောက်လနီးပါးကြာ မြင့်ချိန်ထိ တရားလိုပြသက်သေ များကို စစ်ဆေးမှုအဆင့်မှာပင် မပြီးပြတ်သေးပေ။ ယမန်နေ့က ဒက္ခိဏခရိုင် တရားခွင်ရုံးချိန်းတွင် တရားလိုပြ သက်သေသုံးဦးကို စစ်ဆေးပြီး ရဲတပ်ကြပ်ကြီးတစ်ဦး ပါဝင်ခဲ့ သည်။ နောင်လာမည့် ရုံးချိန်းကို ဇူလိုင် ၁၁ ရက်တွင် တရားလိုပြ သက်သေများကို ဆက်လက်စစ် ဆေးမည်ဖြစ်သည်။ တရားလိုပြသက်သေ ၄၀၃ ဦးတွင် ၆၂ ဦးအား စစ်ဆေးပြီး ဖြစ်သောကြောင့် ဆက်လက်စစ် ဆေးရန် ၃၄၁ ဦးကျန်ရှိသေးသည်။ တစ်ပတ် ရုံးချိန်းတစ်ချိန်းလျှင် လိုပြသက်သေပုံမှန်သုံးဦးနှုန်း စစ်ဆေးနေပြီး ယင်းအတိုင်းစစ်ဆေး ပါက ၁၁၄ ရက် (လေးလနီးပါး) ကြာမြင့်မည်ဖြစ်သည်။ သို့သော် ရန်ကုန်က တရား လိုပြသက်သေများကို စတင်စစ် ဆေးမည်ဆိုပါက ပုံမှန်ခေါ်ယူနေ သော တစ်ပတ်လျှင် ရုံးချိန်းတစ် ရက်ကို အခြေအနေပေါ် မူတည်၍ ထပ်တိုးခေါ်ယူမည်ဖြစ်ကြောင်း ဒက္ခိဏခရိုင် ဒုတိယတရားသူကြီး ဦးခင်မောင်ထွေးကပြောသည်။,crime,1
ရှုခင်းသာရှိ လမ်းဘေး ရေမြောင်းအတွင်း ဒဏ်ရာများ ဖြင့် သေဆုံးနေသည့် အသက် (၃၉)နှစ်အရွယ် အမျိုးသားအ လောင်း တွေ့ရှိသဖြင့် လူသတ်မှုဖြင့်အမှုဖွင့်ကာ ပြစ်မှုကျူးလွန် သူကို စုံစမ်းနေကြောင်း အရှေ့ ပိုင်းခရိုင်ရဲတပ်ဖွဲ့မှ ရဲအရာရှိတစ် ဦးက ပြောသည်။ သာကေတမြို့နယ် ၁၀/ တောင် (၁၄) ရပ်ကွက်ရှိ လမ်း ဘေးရေမြောင်းအတွင်း အမျိုး သားတစ်ဦး ပြုတ်ကျနေသည်ကို ဇူလိုင် ၇ ရက် နံနက်အစောပိုင်း တွင် ရပ်ကွက်နေသူများက တွေ့ရှိပြီး ရန်ကုန်တိုင်းရဲတပ်ဖွဲ့ရုံးရှိ 199 Call Center သို့ အကြောင်း ကြားခဲ့ကြောင်း ၎င်းကဆိုသည်။ သေဆုံးသူသည် သာကေတ မြို့နယ် ၁၀/ တောင် (၁၃) ရပ် ကွက်တွင် နေထိုင်သည့် ကိုမင်း မင်းအောင်ဆိုသူဖြစ်သည်ဟု သာ ကေတနယ်မြေရဲစခန်းမှ ရဲအရာ ရှိတစ်ဦးက ပြောသည်။ ‘‘အလောင်းကို ဘယ်သူစ တွေ့လဲဆိုတော့ ကျွန်တော်တို့ မသိဘူး။ ကျွန်တော်တို့က 199 သတင်းအရ သွားစစ်တာ။ သေ တဲ့သူက ဒရမ်တီးတယ်လို့တော့ ပြောတယ်။ ဘယ်တီးဝိုင်းမှာတီး လဲဆိုတာတော့ သူ့မိသားစုဝင် တွေကိုက မသိတာ။ တရားခံက တော့ မိမှာပါ၊ မကြာပါဘူး’’ ဟု ၎င်းကဆိုသည်။ သေဆုံးသူ၏ အလောင်း ကို စစ်ဆေးရာ ဦးခေါင်း၊ နဖူးနှင့် လည်ပင်းတွင် ဒဏ်ရာများ ရရှိကာ ရေမြောင်းစပ်၌ မှောက်လျက်အနေအထားဖြင့် သေဆုံးနေကြောင်း ရဲအရာရှိကရှင်းပြသည်။ အလောင်းတွေ့ရှိသည့် နေ ရာအနီး ကွန်ကရစ်လမ်းမပေါ် တွင် သွေးကွက်များ၊ လုံးပတ် ၁၄ လက်မခန့်ရှိ ကျောက်ခဲတစ်လုံး နှင့် အနက်ရောင် ယောက်ျားစီး ကွင်းထိုးဖိနပ်တစ်ရန် တွေ့ရှိ ကြောင်း၊ အလောင်းကို ရန်ကုန် ဆေးရုံကြီးသို့ ပို့ဆောင်ထား ကြောင်း ရဲမှတ်တမ်း၌ ဖော်ပြထားသည်။,crime,1
ဆီးချိုရောဂါကြောင့် နှစ်ရှည် ဆေးကုသမှုခံယူနေရ သည့် အသက် (၇၀)ကျော် အဘွားအိုတစ်ဦး ငမိုးရိပ်ချောင်းကူး တံတားအလယ်မှ ခုန်ချခဲ့ကြောင်း အရှေ့ပိုင်းခရိုင်ရဲတပ်ဖွဲ့မှ ရဲအရာရှိတစ်ဦးက ပြောသည်။ ဇူလိုင် ၈ ရက် မွန်းလွဲ ၁၂ နာရီခွဲတွင် တောင်ဒဂုံမြို့နယ် (၂၆) ရပ်ကွက် လေးထောင့်ကန်လမ်းမပေါ်ရှိ ငမိုးရိပ်တံတားပေါ်မှ အမျိုးသမီးကြီးတစ်ဦး ချောင်းအ တွင်းသို့ ခုန်ချသည်ကို တံတား လုံခြုံရေးရဲတပ်ဖွဲ့ဝင်တစ်ဦးက စတင်သိရှိခဲ့သည်။ ထို့နောက် ရဲတပ်ဖွဲ့က သွား ရောက်စစ်ဆေးရာ တံတားအ လယ်တွင် ရွှေကြံ့တံဆိပ် အမျိုး သမီးစီးသားရေဖိနစ်တစ်ရန် တွေ့ ခဲ့ပြီး နာရီဝက်ခန့်အကြာတွင် အဆိုပါအဘွား၏သား ရောက်လာ ကာ ၎င်းမိခင်ဖိနပ်ဖြစ်သည်ကို အတည်ပြုပေးကြောင်း ရဲမှတ်တမ်းတွင် ဖော်ပြထားသည်။ ချောင်းအတွင်းခုန်ချခဲ့သည့်အဘွားအို သေဆုံးကြောင်း ရဲတပ်ဖွဲ့ကသတ်မှတ် ခဲ့သည်။ သေဆုံးသူသည် တောင်ဒဂုံ မြို့နယ် (၁၄၀)ရပ်ကွက်တွင်နေသူဖြစ်ပြီးလွန်ခဲ့သည့် ၂ နှစ်ကစတင်ကာ ဆီးချိုသွေးချိုရောဂါခံ စားနေရသဖြင့် ဆေးကုသနေရ၍ စိတ်ဓာတ်ကျနေသူဖြစ်ကြောင်း ၎င်း၏သားဖြစ်သူ ပြောပြချက်အ ရ သိရကြောင်း တောင်ဒဂုံမြို့မ ရဲစခန်းမှ ရဲအရာရှိတစ်ဦးက ပြောသည်။ အဘွားအိုကို ရှာဖွေ နေသည်။,crime,1
ဆေးကုပေးမည်ဆိုကာ အသက်(၁၁)နှစ်အရွယ် ကလေး အား လိင်တူဆက်ဆံခဲ့သည့် (၆၁)နှစ်အရွယ် ဓာတ်ရိုက်ဓာတ်ဆင် ဆရာကို ရန်ကုန်အရှေ့ပိုင်းခရိုင် တရားရုံးက အလုပ်ကြမ်းနှင့် ထောင်ဒဏ်အနှစ် ၂၀ ချမှတ်သည်။ ယမန်နှစ်ဇူလိုင်က တောင် ဒဂုံမြို့နယ်နေ တရားလိုအမျိုးသားသည် ဇနီးသည် နေအိမ်မှ ဆင်းသွားသဖြင့် ပြန်ခေါ်ရန် ဓာတ်ရိုက်ဓာတ်ဆင် ဆရာတစ်ဦးနှင့် ခင်မင်ရင်းနှီးသူတစ်ဦးကို အကူအညီတောင်းခဲ့ကြောင်း ရဲမှတ်တမ်းတွင် ဖော်ပြသည်။ နေအိမ်၌ဇနီးအား ပြန်ခေါ်ရန် ပြုလုပ်နေစဉ် ထိုဆရာက တရားလို၏ သားဖြစ်သူ ခြောက်တန်းကျောင်း သား၏ဗိုက်ကို ကိုင်ကြည့်ကာ ဗိုက်ထဲတွင် အလုံးရှိနေသဖြင့် ၎င်းနှင့်အတူ တစ်ညဆေးကုသရမည်ဟု ပြောဆိုခဲ့ကြောင်း ရဲမှတ်တမ်းတွင် ဖော်ပြသည်။ ထို့နောက် အသက်(၁၁)နှစ် အရွယ်ကလေးအား ဓာတ်ရိုက် ဓာတ်ဆင်ဆရာနေအိမ်သို့ ပို့ ဆောင်ပြီးနောက် ည ၁၁ နာရီ တွင် ကလေးမှာ ငိုပြီး ပြန်လာသဖြင့် တရားလိုက မေးမြန်းရာ ဆရာက တရားလို၏သားအား လိင်တူဆက်ဆံကြောင်းကို သိရှိခဲ့သဖြင့် အမှုဖွင့်တိုင်ကြားခြင်းဖြစ် သည်။,crime,1
တပ်မတော်မိသားစုနေ အိမ်တစ်အိမ်၌ အလုပ်လုပ်ကိုင် ခဲ့သည့် အိမ်အကူသေဆုံးမှုတွင် တရားလို ရာအိမ်မှူး ဦးအေး သောင်းကို ဇွန်လိုင် ၁၁ ရက်က တောင်ပိုင်းခရိုင်တရားရုံး၌ စစ် ဆေးသည်။ ဒေါ်သိင်္ဂီစုသည် ပဲခူးခရိုင် ဥပဒေအရာရှိ အဆင့် (၄) ဒုဦး စီးမှူးဖြစ်ပြီး မဟာဥပဒေဘွဲ့ရရှိ ထားပြီးသူဆိုသည်ကို သိပါသ လားဟု လူသတ်မှုဖြင့်စွပ်စွဲခံ ရသူ ဒေါ်သိင်္ဂီစု၏ ရှေ့နေက ဦးအေးသောင်းကို မေးမြန်းရာ ဦးအေးသောင်းက မသိကြောင်း ဖြေကြားသည်။ ထို့နောက် ဒေါ်သိင်္ဂီစု၏ ခင် ပွန်းမှာ တပ်မတော်တွင် ဗိုလ်မှူ း အဆင့်ရှိသူဖြစ်ပြီး လားရှိုးရှိ သံ ချပ်ကာ တပ်ရင်း၌ တာ၀န်ထမ်း ဆောင်နေရသည်ကို သိပါသလား ဟု မေးမြန်းရာတွံတေးမြို့နယ် ရှိရဲများထံမှ ကြားသိရကြောင်း ဦးအေးသောင်းက ဖြေကြား သည်။ အိမ်ရှင် ဒေါ်သိင်္ဂီစုသည် ခရိုင်ဥပဒေအရာရှိ ဖြစ်သဖြင့် ထောက်ကြန့်ရှိနေအိမ်နှင့် ပဲခူးရုံး ကိုရုံးဖွင့် ရက်များတွင် နေ့ချင်းပြန် ရုံးတက်နေရခြင်း၊ ထို့အပြင် မက ရင်မ၏ အခင်းမဖြစ်ပွားမီက စွပ် စွဲခံရသူဒေါ်သိင်္ဂီစုသည် ရန်ကုန် တက္ကသိုလ်သို့ ဒေါက်တာဘွဲ့အ တွက် သွားလာနေရသဖြင့်အိမ် တွင် ၎င်း၏မိခင်နှင့် ကလေးများ သာကျန်ရှိသည်ကို သိပါသလား ဟု မေးမြန်းရာတရားလိုဦးအေး သောင်းကမသိရှိကြောင်း ထွက် ဆိုသည်။ ဦးအေးသောင်းက ၎င်းအ နေဖြင့် ရဲကတိုင်ကြားခိုင်း၍ မ ဟုတ်ဘဲ၎င်းဆန္ဒသဘောအရ တိုင်ကြားခဲ့ခြင်းဖြစ်ကြောင်း တ ရားရုံးတွင် ထွက်ဆိုသည်။ ၎င်း တို့မျက်စိအောက်တွင် ကြီးပြင်း လာသည့် မကရင်မအတွက် မခံ မရပ်နိုင်၍ တရားလိုအဖြစ်ရဲကို တိုင်ကြားရကြောင်း တရားရုံး၌ ထွက်ဆိုပြီးနောက် မီဒီယာများ အားဖြေကြားသည်။ တရားခွင်အတွင်းစစ်မေးရာ တွင် မေလ ၁၉ ရက်က အိမ်ရှင် ဒေါ်သိင်္ဂီစုနှင့် မိခင်ကိုယ်တိုင် အိမ်အကူမကရင်မကို ဇာတိ ဖြစ်သည့် ခတ္တိယကျေးရွာသို့ ပြန် ပို့ပေးခဲ့ကြောင်း၊ ဒေါ်သိင်္ဂီစုက မကရင်မ၏ လက်ထဲဘောပင် ထည့်၍ ၎င်းက မကရင်မလက်ကို ကိုင်ကာနေရပ်ပြန်ပို့ကြောင်း အ သင့်ရေးသားထားသည့် သက် သေစာချုပ်တွင် လက်မှတ်ထိုး သည်ကို မြင်တွေ့ရကြောင်း ဦး အေးသောင်းကထွက်ဆိုသည်။ ထို့အပြင် ဒေါ်သိင်္ဂီစုက မကရင်မ ၏ လုပ်ခလစာဆိုကာ ကျပ် တစ်သိန်းခွဲပေးသည်ကို ဦးအေး သောင်းကဆေးဖိုးအတွက် တိုး ပေးရန်ပြောဆို၍ တစ််သိန်းရှစ် သောင်း ပေးအပ်ခဲ့ကြောင်းလည်း ထွက်ဆိုသည်။ ဒေါ်သိင်္ဂီစုတို့ ထွက်သွား သည့်အချိန်တွင် မကရင်မက ၎င်းကို ဆေးရုံပို့ပေးရန်တောင်းဆို ပြီး အိမ်ရှင်ဒေါ်သိင်္ဂီစုက ၎င်းကို ဆွဲကြိုးခိုး၍ဆိုကာ ကျောက်ပျဉ် နှင့် ထုခြင်း၊ ဗိုက်ကိုကန်ကျောက် ခြင်းများ ပြုလုပ်ကာ ငါးရက်တစ် ပတ်ကြာသည်အထိ အခန်းထဲ ပိတ်လှောင်၍ အစာမကျွေးဘဲ နှိပ်စက်သည်ဟု မကရင်မ မဆုံး ပါးမီဖွင့်ဟပြောသည်ကို မြင်ခဲ့ ကြောင်း ဦးအေးသောင်းက ထွက် ဆိုသည်။ ထို့အပြင် မကရင်မ၏ မေးစေ့၊ ပါးရိုး၊ ခေါင်းတို့တွင် ညို မည်းဒဏ်ရာများ မြင်ရကြောင်း လည်းဆက်လက်ထွက်ဆိုသည်။ မကရင်မကို တပ်မတော် မိသားစုထံ အိမ်အကူလုပ်ရန် ပို့ ပေးသည့် စိန်သန်းဆိုသူကို လိုက်ရှာရာတွင် စိန်သန်း၏ အိမ် ၌ ဒေါ်သိင်္ဂီစုနှင့် သူ၏ မိခင်ကို တွေ့ရကြောင်း၊ ဦးအေးသောင်း တို့ရာအိမ်မှူးများက ၎င်းတို့ကိုမ ကရင်မဆုံးပါးသဖြင့် ၎င်းတို့၏ ရွာပြန်လိုက်ခဲ့ရန်ပြောရာ ဒေါ် သိင်္ဂီစုမိခင်က ကျေးရွာလူကြီး များထံအပ်နှံပြီး ဖြစ်သဖြင့် မလိုက်လိုတော့ကြောင်း ဖြေ ကြားသည်ဟု ဦးအေးသောင်းက ထွက်ဆိုသည်။ မကရင်မရရှိသောဒဏ်ရာ များသည် ဒေါ်သိင်္ဂီစုတို့ မိသားစု က အိမ်ပြောင်းရန်ဆောင်ရွက်ရာ တွင် လေအေးပေးစက် (air cooler) ထည့်ထားသည့် ပုံးကို သယ်ယူစဉ်လှေကားပေါ်မှ ပြုတ် ကျခြင်း၊ ဦးထုပ်ချိတ်ရန်ပြုလုပ် ထားသော သံငုတ်များဖြင့် တိုက် မိ၍ ဒဏ်ရာများရရှိခဲ့သည်ကို သိ ပါသလားဟု စွပ်စွဲခံရသူ၏ ရှေ့ နေက ဆိုရာ ဦးအေးသောင်းက မဖြစ်နိုင်ကြောင်း ထွက်ဆိုသည်။ ထို့အပြင် မကရင်မ၏ တစ်ကိုယ်လုံးပေါ်တွင် အရေပြား အနာများ ပေါက်နေသည်ကို တွေ့ရှိသလားဟုမေးရာ ဦးအေး သောင်းကမတွေ့ရှိကြောင်းထွက် ဆိုသည်။ တရားခွင်တွင် စစ်ဆေးရာ၌ စွပ်စွဲခံရသူ၏ ရှေ့နေကတရားလို ၏ တရားရုံးတွင် အဓိကထွက်ဆို ချက်အချို့နှင့် ရဲစခန်း၌ တိုင် တန်းချက်တို့ကွဲလွဲမှုရှိနေသည်ကို အဓိကထားစစ်ဆေးခဲ့သည်။ ဒေါ်သိင်္ဂီစုက မကရင်မ၏ လက်ထဲဘောပင်ထည့်၍ ၎င်းက မကရင်မလက်ကို ကိုင်ကာ နေရပ်ပြန်ပို့ကြောင်း အသင့်ရေး သားထားသည့် သက်သေစာချုပ် တွင်လက်မှတ်ထိုးသည်ကို မြင် တွေ့ရကြောင်း ဦးအေးသောင်း ကတရားခွင်၌ ထွက်ဆိုထားရာ ရဲတိုင်တန်းစာတွင်မူ ထိုအ ကြောင်းအရာမပါရှိသည်ကို စွပ် စွဲခံရသူ၏ ရှေ့နေကထောက်ပြ ခဲ့သည်။ သို့သော် ရဲတွင်တိုင်တန်း ချက်သည် မပြည့်စုံတတ်ဘဲ တ ရားခွင်၌ ကျမ်းကျိန်ဆို၍ စစ် ဆေးခံရသည်ဖြစ်၍ တရားခွင် တွင်ထွက်ဆိုသည်သာ အဓိက ဖြစ်ကြောင်း ပြည်ထောင်စု ဥပဒေ ဆိုင်ရာ အထောက်အကူပြုအဖွဲ့ မှ တရားလွှတ်တော်ရှေ့နေဒေါ် စန်းစန်းမြင့်ကဆိုသည်။ အဆိုပါ ရုံးချိန်းကို ဇူလိုင် ၁၈ ရက်သို့ ပြန် လည်ချိန်းဆိုခဲ့သည်။,crime,1
ပျောက်ဆုံးနေသော အ သက်(၁၄)နှစ်အရွယ် နဝမတန်း ကျောင်းသူနှစ်ဦးကို ခြောက်ရက် အကြာတွင် ပြန်တွေ့ခဲ့ပြီး လူကုန် ကူးခံရခြင်းမဟုတ်ကြောင်း ရဲတပ် ဖွဲ့နှင့် မိသားစုဝင်များက ပြော သည်။ ကြည့်မြင်တိုင်မြို့နယ်နေ မမြသက်ကေခိုင်နှင့် အတန်းဖော်သူငယ်ချင်း မမြသော်သော်ဟန် သည် နေအိမ်မှ ထွက်သွားပြီး ဇူလိုင် ၂ ရက် ညနေက စတင်ပျောက်ဆုံးနေကာ ဇူလိုင် ၇ ရက်ညတွင် ပဲခူးမြို့ နန်းတော်ရာရပ် ကွက်ရှိ အိမ်တစ်အိမ်၌ ပြန်တွေ့ ခဲ့သည်။ လူငယ်သဘာဝ စိတ်အခန့် မသင့်ဖြစ်ကာ အိမ်မှ ထွက်ခွာခြင်း ဖြစ်ပြီး မမြသော်သော်ဟန်နှင့် သိကျွမ်းသည့် ပဲခူးမြို့ရှိ နေအိမ် တစ်အိမ်တွင် အတူနေထိုင်နေ ကြောင်း မိခင် ဒေါ်ဝါဝါမိုးက ပြောသည်။ ယင်းအိမ်မှ အမျိုးသမီးတစ်ဦးက ဆက်သွယ်အကြောင်း ကြား၍ အဖြစ်မှန်ကို သိရှိပြီးနောက် သွားရောက်ခေါ်ဆောင်ခဲ့ သည်။ သမီးဖြစ်သူ ပျောက်ဆုံး နေသည့်ကာလအတွင်း မည်သည့် အန္တရာယ်မှ မကြုံတွေ့ခဲ့ဟု ဒေါ်ဝါဝါမိုးက ပြောသည်။ သမီးပျောက်ဆုံးနေမှုကို လူမှုကွန်ရက်ဖေ့စ်ဘွတ်ခ်စာမျက် နှာမှတစ်ဆင့် ဒေါ်ဝါဝါမိုးက အကူ အညီတောင်းခံရာ လူစိတ်ဝင်စား မှုများသော အကြောင်းအရာဖြစ် ခဲ့သည်။ မမြသက်ကေခိုင်နှင့်ဆင် တူသော မိန်းကလေးတစ်ဦးသည် မန္တလေးမြို့ရှိ တည်းခိုခန်းတစ်ခု၌ အမျိုးသမီးကြီးတစ်ဦးနှင့်အတူ တည်းခိုနေကြောင်း လူတစ်ဦးက ဆက်သွယ်အကြောင်းကြားသည့် အပေါ် စိုးရိမ်စိတ်လွန်ကဲနေသော ဒေါ်ဝါဝါမိုးက လူမှုကွန်ရက်တွင် ရေးသားခဲ့ရာ ယင်းအမျိုးသမီး အား ပြန် လည်တောင်းပန်ခဲ့ရသေး သည်။,crime,1
မကွေးတိုင်း စလင်းမြို့နယ်တွင် ကျောင်းသား၊ ကျောင်း သူများကို လမ်းကြုံတင်ဆောင် လာသည့် စက်လှေတစ်စီး ဧရာ ဝတီမြစ်အတွင်း တိမ်းမှောက် သဖြင့် ကျောင်းသူနှစ်ဦးအပါအ ဝင် လူသုံးဦး ရေနစ်သေဆုံးခဲ့မှု ဇူလိုင် ၁၁ ရက်က ဖြစ်ပွားသည်။ စလင်းမြို့နယ် သနပ်ကုန်း ကျေးရွာအုပ်စု ငွေသောင်ကျွန်းမှ သူဌေးကုန်းကျေးရွာ အလက (ခွဲ) သို့ ကျောင်းတက်မည့် ကျောင်းသား၊ ကျောင်းသူများကို တင် ဆောင်လာသည့် စက်လှေသည် သူဌေးကုန်းကျေးရွာအနီး ဧရာဝတီမြစ်အတွင်း တိမ်းမှောက်ခဲ့ ကြောင်း ဆင်ဖြူကျွန်းရဲတပ်ဖွဲ့ စခန်းမှ တာဝန်ရှိသူတစ်ဦးက ပြောသည်။ ကျောင်းသား၊ ကျောင်းသူ များသည် ပုံမှန်သွားလာနေကျ ခြေကျင်လမ်းသည် ဝေးကွာလွန်း ၍ စက်လှေနှင့် လမ်းကြုံလိုက်ခဲ့ရာ စက်လှေ အလေးချိန်များ၍ တိမ်းမှောက်ရခြင်းဖြစ်ကြောင်း ယင်း ကျေးရွာအုပ်စု အုပ်ချုပ်ရေးမှူး ဦးနိုင်ရွှေဦးက ပြောသည်။ အဆိုပါ စက်လှေပေါ်တွင် စက်မောင်းတစ်ဦး၊ လမ်းကြုံလိုက်လာသည့် အမျိုးသမီးတစ်ဦးနှင့် ကျောင်းသား၊ ကျောင်းသူ ၁၀ ဦး စုစုပေါင်း ၁၂ ဦးအနက် ခုနစ်တန်းကျောင်းသူတစ်ဦး၊ ရှစ်တန်း ကျောင်းသူတစ်ဦးနှင့် အသက်(၅၆)နှစ်အရွယ် အမျိုးသမီးတစ် ဦးတို့ ရေနစ်သေဆုံးခဲ့ကြောင်း ငွေသောင်ကျွန်းကျေးရွာ ဒေသခံ တစ်ဦးက ပြောသည်။ ကျန်းမာရေးဌာနက စက် လှေတိမ်းမှောက်မှု ကြုံတွေ့ခဲ့ရ သည့် ကလေးငယ်များကို အရေးပေါ် ကျန်းမာရေးစောင့်ရှောက်မှု များ ပြုလုပ်ပေးပြီး အခြေအနေ စိိုးရိမ်စရာမရှိကြောင်း စလင်းမြို့ နယ် ကျန်းမာရေးဌာန တာဝန်ရှိသူတစ်ဦးက ဆိုသည်။,crime,1
ဒဂုံမြို့သစ်အရှေ့ပိုင်းမြို့နယ် ကြာနီကန်ကျေးရွာရှိ ဘုန်းကြီးကျောင်းမှ ဆရာတော်တစ်ပါးနှင့် သီလရှင်နှစ်ပါးကို ဓားဖြင့်ခုတ်သတ်ခဲ့သူ အမျိုးသားတစ်ဦး ရဲစခန်းတွင် လာရောက်အဖမ်းခံခဲ့ကြောင်း ရန်ကုန်တိုင်းရဲတပ်ဖွဲ့မှူးရုံးက သတင်းထုတ်ပြန်ထား သည်။ ကြာနီကန်ကျေးရွာ ရေအိုး စင်လမ်းတွင် နေထိုင်သည့် အ သက်(၄၃)နှစ်အရွယ် သောင်း အေးဆိုသူသည် လူသတ်မှုကျူး လွန်ပြီး သုံးရက်အကြာ ဇူလိုင် ၁၄ ရက် နေ့လယ်တွင် ရဲစခန်းသို့ လာရောက်အဖမ်းခံခြင်းဖြစ်ပြီး ၎င်းပြောဆိုရာနေရာသို့ သွားရောက်ကြည့်ရှုရာ ဒဏ်ရာများဖြင့် သေဆုံးနေသည့် အလောင်းသုံး လောင်း တွေ့ခဲ့ကြောင်း ရဲတပ်ဖွဲ့ထုတ်ပြန်ချက်တွင် ဖော်ပြထား သည်။ ပြီးခဲ့သည့် ဇူလိုင် ၁၁ ရက် ည ၁၁ နာရီခွဲက နေအိမ်ဘေးရှိ ဘုန်ကြီးကျောင်းမှ ဆရာတော်တစ်ပါးနှင့် သီလရှင်နှစ်ပါးကို အရိုးအသွား ၂ ပေခွဲခန့်ရှိသည့် ငှက်ကြီးတောင်ဓားဖြင့် သောင်း အေးက ခုတ်ခဲ့သည်။ ၎င်းနေအိမ်အား ပြောင်းရွှေ့ရန် အထက်ပါဆရာတော်နှင့် သီလရှင်တို့က ကြိုးစားနေသည် ကို မကျေနပ်သဖြင့် ထိုသို့ပြုလုပ် ခဲ့သည်ဟု သောင်းအေးက ရဲထံ ထွက်ဆိုထားကြောင်း တိုင်းရဲတပ် ဖွဲ့က ထုတ်ပြန်ထားသည်။ အဆိုပါနေရာသို့ ရဲတပ်ဖွဲ့ က သွားရောက်စစ်ဆေးရာ ဘုန်း တော်ကြီးကျောင်းအနောက်ဘက် သီလရှင်များ နေထိုင်ရာ အ ဆောက်အအုံ အရှေ့ပေါက်တွင် ဆရာတော်တစ်ပါး ဓားဒဏ်ရာ ဖြင့် ပျံလွန်နေပြီး ကျောင်းပေါ်တွင် သီလရှင်နှစ်ပါး ဓားဒဏ်ရာများရရှိကာ သေဆုံးနေသည်ကို တွေ့ရှိခဲ့ကြောင်း ထုတ်ပြန်ချက်တွင် ဖော်ပြထားသည်။ ဆရာတော်တစ်ပါးနှင့် သီ လရှင် နှစ်ပါးကို ဓားဖြင့်ခုတ်ခဲ့ သည်ဆိုကာ ရဲစခန်းတွင် လာ ရောက်အဖမ်းခံသည့် သောင်း အေးအား ဒဂုံမြို့သစ်အရှေ့ပိုင်း မြို့မရဲစခန်းက လူသတ်မှုပုဒ်မဖြင့် အမှုဖွင့်ဖမ်းဆီးထားသည်။,crime,1
ဖမ်းမိမူးယစ်ဆေးဝါး များထဲမှ စိတ်ကြွဆေးပြားနှစ် သောင်းကျော် ယူဆောင်ထား သော ဒုရဲအုပ်တစ်ဦးကို ဖမ်းဆီး စစ်ဆေးနေကြောင်း ကချင်ပြည် နယ်ရဲတပ် ဖွဲ့မှ ရဲအရာရှိတစ်ဦးက ပြောသည်။ ကချင်ပြည်နယ်ရဲတပ်ဖွဲ့ ပြည်နယ်ရဲအကူတပ်ဖွဲ့ခွဲ မှုခင်း နှိမ်နင်းရေးတပ်စုမှ ဒုရဲအုပ်ကို ၎င်း၏ နေအိမ်လိုင်းခန်းတွင်ဇူလိုင် ၁၄ ရက်နေ့လယ်က ဖမ်းဆီးခဲ့သည်။ အဆိုပါ ဒုရဲအုပ်သည် မြစ်ကြီးနားမြို့ စီတာပူမနောကွင်းအနီးတွင် ၎င်းကိုယ်တိုင် မကြာမီက ဖမ်းဆီးခဲ့သော မူးယစ်ဆေးဝါးများထဲမှ စိတ်ကြွဆေးပြားများ တိတ်တဆိတ်ယူဆောင်ထားကြောင်း အမည်မဖော်လိုသော ရဲအရာရှိတစ်ဦးက ပြောသည်။ ‘‘မြစ်ကြီးနား စီတာပူမနော ကွင်းနားမှာ ဆိုင်ကယ်ကို လိုက် ဖမ်းရင်းန့ဲမိတာ။ တရားခံကို ဖမ်း လိုက်ပြီး ပစ္စည်း(စိတ်ကြွဆေး ပြား) အပြားနှစ်သောင်းကျော်ကို ယူလိုက်တာ။ အခုတော့ ဒုရဲအုပ် ကို မြစ်ကြီးနားမြို့မရဲစခန်းမှာ စစ်နေတယ်’’ဟု ရဲတပ်ဖွဲ့အတွင်း ထွက်ပေါ်နေသော သတင်းကို အထက်ပါရဲအရာရှိက ရှင်းပြသည်။ ကချင်ပြည်နယ် ရဲတပ်ဖွဲ့ ဒုတိယပြည်နယ်တပ်ဖွဲ့မှူး ဒုတိယရဲမှူးကြီး မျိုးသူရနောင်ကို ဆက်သွယ်မေးမြန်းရာ စစ်ဆေး နေဆဲဖြစ်၍ အသေးစိတ်ကိုမပြောနိုင်သေးကြောင်း ဖြေကြားသည်။ ‘‘အသေးစိတ်တော့ ကျွန် တော်လည်း မသိရသေးဘူး။ စခန်းမှာတော့ လတ်တလော တော့ စစ်နေတာရှိတယ်။ ကျွန် တော်တို့ တည်ဆဲဥပဒေနဲ့အညီ အရေးယူသွားမှာပါ’’ဟု ၎င်းက ပြောသည်။ လတ်တလော ဖမ်းဆီးခံ ထားရသော ဒုရဲအုပ်အပြင် ရဲတပ် ဖွဲ့ လုပ်ထုံးလုပ်နည်းအတိုင်း ၎င်း၏ အထက်အရာရှိ အချို့ ကိုပါ စစ်ဆေးမေးမြန်းနေသည် ဟု ရဲတပ်ဖွဲ့အသိုင်းအဝိုင်းမှ သတင်းရရှိသည်။ အဆိုပါ ဒုရဲအုပ်ကို သိသော ရဲအရာရှိတစ်ဦးက ‘‘ကျွန်တော် သိသလောက် သူ (ဖမ်းဆီးခံထား ရသူ) က စိတ်ရင်းတော်တော် ကောင်းပါတယ်။ ကြည့်ရတာ လောဘတစ်ချက် ဝင်သွားတယ် ထင်ပါ တယ်’’ဟုဆိုသည်။ မူးယစ်ဆေးဝါး သုံးစွဲမှုနှင့် ပျံ့နှံ့မှုများပြားသော ကချင်ပြည် နယ်တွင် ရဲတပ်ဖွဲ့ဝင်အချို့ကိုယ် တိုင် ဆေးသုံးစွဲမှုများရှိသလိုအချို့မူးယစ်ဆေးမှုများတွင် ကိုယ်တိုင်ပါဝင်ပတ်သက်မှုများရှိနေ၍ ဖမ်းဆီးအရေးယူမှုများ နှစ်စဉ်ရှိခဲ့ သည်။ ကချင်ပြည်နယ် မိုးညှင်းမြို့နယ် နမ္မားကျေးရွာတွင်လည်း မူးယစ်ဆေးသုံးစွဲသူထံမှ ငွေတောင်းသော ရဲတပ်ဖွဲ့ဝင်တစ်ဦးကို ရပ်ကွက်အုပ်ချုပ်ရေးမှူး ဦးဆောင်သော ဒေသခံနှင့် ပြည် သူ့စစ်များက ဝိုင်းဝန်းဖမ်းဆီး သည့်ဖြစ်ရပ် ဇူလိုင် ၁၁ ရက်က ဖြစ်ပွားခဲ့သည်။,crime,1
အမျိုးသမီးတစ်ဦး အ ေ၀းပြေးယာဉ်ပေါ်တွင် ကာယိနြေ္ဒ ပျက်ပြားအောင်နှောင့်ယှက်ခံရ ခြင်းကိုမကူညီသည့်အပြင် လူမှု ကွန်ရက်၌ ဂုဏ်သိက္ခာကျဆင်းအောင် ပြောဆိုသည်ဆိုကာ ဂနၴ၀င်ယာဉ်လိုင်းမှ ယာဉ်မောင်းတစ်ဦးကို ဆက်သွယ်ရေးပုဒ်မဖြင့် အမှုဖွင့်ခဲ့သည်။ ‘‘မဟုတ်ဘူး၊ ဒီမိန်းမလာလိမ်တာဆိုတဲ့ ပုံစံမျိုးလာလုပ်လိုက်တော့ အစ်မအတွက်အများကြီး ထိခိုက်တယ်’’ ဟု နစ်နာသူ အမျိုးသမီးက အမှုဖွင့်ရခြင်း အကြောင်းကို ရှင်းပြသည်။ ဇူလိုင် ၇ ရက်က ရန်ကုန် မြို့သို့မောင်းနှင်လာသော ဂနၴ၀င် အေ၀းပြေးခရီးသည်တင်ယာဉ် ပေါ်တွင် လူလတ်ပိုင်းအရွယ်ခရီး သည် အမျိုးသားတစ်ဦးက ၎င်း တင်ပါးကို ထိုင်ခုံကြားမှ လက် ဖြင့်ထိုးကာ လိင်ပိုင်းဆိုင်ရာထိပါး အမြတ် ထုတ်သဖြင့် ယာဉ်မောင်း အား ဖြစ်စဉ်ပြောပြ၍ ရဲစခန်းသို့ မောင်းရန် တောင်းဆိုသော်လည်း ယာဉ်မောင်းက မောင်းပို့ခြင်းမရှိ ကြောင်း အမှုဖွင့်သူ မသဲကိုက ပြောသည်။ ယင်းကိစ္စနှင့် ပတ်သက်၍ ယာဉ်မောင်းက ‘‘ဘာအဆင့်အ တန်းမှမရှိဘဲ ရဲစခန်းကို မောင်း ခိုင်းကြောင်း’’ စသည့် ဂုဏ်သိက္ခာ ကျဆင်းစေသော အသုံးအနှုန်း များကို မသဲကို၏ ဓာတ်ပုံနှင့်အ တူ ၎င်း၏ လူမှုကွန်ရက်စာမျက်နှာ တွင် ဖော်ပြထားသည်ဆိုကာ မသဲကိုက ကမာရွတ်မြို့နယ်ရဲစ ခန်း၌ ဇူလိုင် ၁၁ ရက်က အမှုဖွင့်ခဲ့ သည်။ အခင်းဖြစ်ပွားသည့်နေ့တွင် ယာဉ်မောင်းက ရဲစခန်းသို့ မောင်း မပို့၍ ဆိုကာ မသဲကိုသည် ၎င်း၏ ဖြစ်စဉ်ကို ဖေ့စ်ဘွတ်ခ်၌ ရေး သား၍ အကြံဉာဏ်တောင်းခဲ့ သည်။ မသဲကိုသည် သတင်း ထောက်တစ်ဦးဖြစ်ပြီး မိတ်ဆွေ သတင်းထောက်များက မသဲကို ထံမှ ဂနၴ၀င်အေ၀းပြေးကားနံ ပါတ်ကိုရယူ၍ အေ၀းပြေးကား လမ်းတစ်လျှောက်ရှိ ရဲကင်းများ ထံဖုန်းဆက် အကူအညီတောင်း ခံရာ ဘောနီအမြန်လမ်းမကြီး ရဲစခန်း သစ်နီရဲကင်းမှ ရဲတပ် ဖွဲ့၀င်များက အဆိုပါယာဉ်ကို တားမြစ်၍ မသဲကိုနှင့်လိင်ပိုင်း ဆိုင်ရာထိပါးအမြတ်ထုတ်သူ ဆိုသူကိုရဲစခန်းသို့ ခေါ်ဆောင် စစ်ဆေးခဲ့သည်။ သို့သော် နောက်ပိုင်းတွင် ခရီးသည်အမျိုး သားက ၎င်းအမှားကျူးလွန်မိ ကြောင်း၀န်ခံကာ တောင်းပန်သောကြောင့် အဆိုပါအမျိုး သားအပေါ်အမှုမဖွင့်ဘဲ ကျေး အေးပေးခဲ့ကြောင်း မသဲကိုက ပြောသည်။ အခကြေးငွေရယူထားသည့် ယာဉ်လိုင်းအနေဖြင့် ကာယကံ ရှင်ကို တောင်းပန်းမှုမပြုကြောင်း၊ ယာဉ်လိုင်းအနေဖြင့် တရား၀င် တောင်းပန်စာပေးပို့ခြင်း၊ ဖြေရှင်း ပေးခြင်းမရှိပါက ဥပေဒေနှင့်အညီ တရားရင်ဆိုင်မည်ဟု ယာဉ်လိုင်း စည်းကမ်းထိန်းသိမ်းရေးကော်မ တီထံဇူလိုင် ၁၃ ရက်က တိုင်ကြား ထားကြောင်း မသဲကို၏ဥပဒေအ ကြံပေး ဦခင်မောင််မြင့်ကပြော သည်။ အဆိုပါဖြစ်ရပ်တွင် ကူညီခ့ဲ သူ သစ်နီရဲကင်းမှ ခေတ္တစခန်းမှူး ဒုရဲအုပ်မိုးကျော်လွင်က ဂနၴ၀င် ယာဉ်လိုင်းမှခရီးသည်အမျိုးသမီး နှင့်အမျိုးသား စကားများခဲ့ပြီး အမျိုးသမီးက ၎င်းကို ထိသည်ဟု ပြောဆိုကြောင်း၊ ၎င်းတို့ အနေဖြင့်အဖြစ်အပျက်ကို သေချာမသိမီ အဆိုပါနှစ်ဦးက အမှုဖွင့်လိုခြင်းမရှိဘဲ ကျေအေးခဲ့ကြောင်းပြောသည်။ ၎င်းအနေဖြင့် အမှုမစစ်ခဲ့ရသဖြင့် အမှား၊ အမှန်ကို ဆုံးဖြတ်ပေး၍ မရကြောင်း၊ အမှုစစ်ပြီးတရားသူကြီးထံ စစ်ဆေးမှုခံယူမှသာ အမှား၊ အမှန်သိရမည်ဖြစ်ကြောင်း ဆက်လက်ပြောသည်။ အဆိုပါဖြစ်စဉ်နှင့် ပတ် သက်၍ ယာဉ်မောင်းက မသဲ ကို၏ ပြောဆိုရေးသားချက်များ မှားယွင်းကြောင်း ၎င်း၏ ဖေ့စ် ဘွတ်ခ် စာမျက်နှာတွင်ရေး သားခဲ့သည်။ ယာဉ်မောင်း၏ ရေး သားချက်တွင် နစ်နာသူအမျိုး သမီးသည် ၎င်းကိုပြဿနာအ ကြောင်းရင်းကိုမရှင်းပြဘဲ ရဲစခန်း သို့မောင်းခိုင်းခြင်းသာ ဖြစ် ကြောင်းရေးသားခဲ့သည်။ ‘‘စပယ်ယာကို ဟွန်းတီးခေါ် ပြီး ဘာဖြစ်တာလဲသွားကြည့်ခိုင်း တယ်။ သူတို့ပြောနေတာကြား တာတော့ ခုံလှန်ထိုင်တော့နောက် ကလူနဲ့စကားများနေတာကြားရ တယ်။ ဒါကလည်းကားပေါ်မှာ နေ့စဉ်နဲ့အမျှဖြစ်ပျက်နေတဲ့ ပြ ဿနာတစ်ခုပါ။ တစ်ယောက်နဲ့ တစ်ယောက် ဖြစ်တတ်ပါတယ်။ တကယ်ဆို ကျွန်မကိုခြေမနဲ့ ကလိလို့ပါလို့ အော်လိုက်ရင် တောင်အဲဒီလူကို ဆွဲချမှာပါ။ ကားပေါ်မှာ ပါလာတာလူတွေပါ။ ဘုန်းကြီးတွေလည်း ရှိပါတယ်။ ၀ိုင်းသမမှာပေါ့ဗျာ။ အဲဒီလိုလည်း မဟုတ်ဘူး ရဲစခန်းကို မောင်းခိုင်း တယ်။ ကျွန်မဘယ်သူဘယ်ဝါ၊ ဘာအဆင့်အတန်းဆိုတာ ရှင်တို့ သိစရာမလိုဘူးတဲ့၊ စခန်းကိုသာ မောင်းပေးဖို့ပဲပြောနေတယ်’’ ဟု ရေးသားထားခြင်းဖြစ် သည်။ အမှုဖွင့်ခံရသူ ယာဉ်မောင်း အမျိုးသားက ‘‘ကျွန်တော်ရေး ထားတာတွေကအမှန်တွေပါ၊ သူ့ ကိုထိခိုက်အောင်မရေးထားပါ ဘူး၊ နာမည်လည်းမသုံးထားဘူး လေ။ သူကဘာပုဒ်မနဲ့စွဲမှာလဲ။ ဂုဏ်သိက္ခာပြန်ဆည်ချင်လို့ ပြန် ရေးတင်တာပါ’’ ဟု 7Day Daily သတင်းစာအားပြောသည်။ အဆိုပါယာဉ်မောင်း အမျိုး သားကို ယာဉ်လိုင်းမှအလုပ်ထုတ် ကြောင်း သတင်းများထွက်ပေါ် နေသဖြင့် ဂနၴ၀င်ယာဉ်လိုင်းသို့ ဖုန်းဆက်မေးမြန်းရာယာဉ်မောင်း ကို အလုပ်ထုတ်အရေးယူခြင်း ရှိ၊ မရှိ တိတိကျကျဖြေကြားခြင်းမရှိ ပေ။ သို့သော်ကာယကံရှင် ယာဉ် မောင်းကမူ ၎င်းအလုပ်ပြုတ် ကြောင်း ဖေ့ဘွတ်ခ်စာမျက်နှာ ပေါ်တွင် ဇူလိုင် ၉ ရက်က ရေး သားထားသည်။,crime,1
မူးယစ်ဆေးသုံးစွဲသူထံမှ ငွေတောင်းသော ရဲတပ်ဖွဲ့ဝင်တစ် ဦးကို ရပ်ကွက်အုပ်ချုပ်ရေးမှူးဦး ဆောင်သော ဒေသခံနှင့် ပြည်သူ့ စစ်များက ဝိုင်းဝန်းဖမ်းဆီးခဲ့သည့် ဖြစ်ရပ် ကချင်ပြည်နယ် မိုးညှင်း မြို့နယ်တွင် ဖြစ်ပွားခဲ့သည်။ နမ္မားကျေးရွာအုပ်စု အ လယ်တောရွာမှ မူးယစ်ဆေး သုံးစွဲသူတစ်ဦးကို ရဲတပ်ဖွဲ့ဝင်အ ချို့က ဇွန်လ ၂၄ ရက်တွင် ဖမ်း ဆီးခဲ့ပြီးနောက် ကျပ် ၁၀ သိန်းဖြင့် ညှိနှိုင်း၍ ပြန်လွှတ်ခဲ့သည်ဟု နမ္မားကျေးရွာ အုပ်ချုပ်ရေးမှူးဦးခင်မောင်ဌေးက ပြောသည်။ ကနဦး ကျပ်ငါးသိန်းကို ဇွန်လ၂၄ ရက်တွင်ပေးခဲ့ပြီး ကျန်ငွေကို ဖုန်းအကြိမ်ကြိမ်ဆက်၍တောင်း ရာ မပေးနိုင်သေးသောအခြေအ နေကြောင့် အကျပ်အတည်းဖြစ် နေသည့် အမျိုးသမီးက ကျေးရွာအုပ်ချုပ်ရေးမှူးထံ လာရောက် တိုင်ကြားခြင်းဖြစ်သည်။ ထို့နောက် ညှိနှိုင်းမှုအရမူးယစ်ဆေး သုံးစွဲသူ၏ ဇနီးထံ လက်ကျန်ငွေ ငါးသိန်းလာရောက် တောင်းယူ သည့်ရဲကို အရပ်က၀ိုင်း၀န်းဖမ်း ဆီးခဲ့ကြောင်း ၎င်းကပြောသည်။ ‘‘အမျိုးသမီးတစ်ယောက်က သူ့ယောကျ်ားကိစ္စ ကျွန်တော့်ကို လာတိုင်တော့ တိုင်တဲ့ရုပ်သံဖိုင်ကို ရိုက်ပြီး လွှတ်တော်ကိုယ်စား လှယ်ကို ပြတယ်။ ပြပြီး ဒါဖမ်းမှ ရမယ်ဆိုတော့ ကျွန်တော် ဖမ်းပစ် လိုက်တာ။ ဖမ်းပြီး မြို့နယ်အုပ် ချုပ်ရေးမှူးကို သတင်းပို့လိုက် တာ’’ဟု ဦးခင်မောင်ဌေးက ဆို သည်။ ၎င်းက ဆက်လက်၍ ‘‘အမျိုးသမီးက သူ့ကို ရဲကဖုန်းခေါ်နေပြီ လည်းဆိုရော ငွေပေးဖို့ချိန်းတဲ့ နေရာကို ကျွန်တော်တို့ကနောက် က မှန်လုံကားနဲ့လိုက်သွားပြီးပေး နေတဲ့ပိုက်ဆံ လက်ထဲမရောက် ခင်ဝင်ဖမ်းတာ။ ထွက်ပြေးမလို့ လုပ်တော့ အမျိုးသမီးကပါ ခုန် အုပ်ဖမ်းပေးတာ’’ဟု ၎င်းကရှင်း ပြသည်။ ဖမ်းမိထားသည့် ဗီဒီယိုဖိုင် ကို လူမှုကွန်ရက်တွင် တင်ထားရာ အရပ်ဝတ်ဝတ်ထားသည့် ရဲကို အရပ်သားတစ်ဦးက လက်နောက်ပြန်ကြိုးတုပ်နေပြီး အရပ်သားသုံး ဦးထက်မနည်းက တုတ်တစ် ချောင်းကိုင်လျက် စောင့်ကြပ်နေ သည်ကို တွေ့ရသည်။ ဖမ်းဆီးခံ ရသူက ၎င်းအပြစ်မလုပ်ကြောင်း ပြောနေပြီး လူထုက တိုင်၍ ဖမ်းရခြင်းဖြစ်ကြောင်း ဖမ်းဆီးသူအချို့ က ၎င်းအား ပြန်လည်ပြောကြား နေသည်။ ထို့အပြင် ‘‘မင်းတို့ဝန်ထမ်းတွေ နှိပ်စက်တာ ငါတို့နမ္မားပျက်နေပြီ’’၊ ‘‘ရွာသားတွေက တအားနာနေပြီ’’၊ ‘‘လူထုဆီကနေ မသမာမှုနဲ့ အဂတိလိုက်စားနေတဲ့ ကောင်တွေ ဗဟိုအထိတိုင်မယ်’’၊ ‘‘နမ္မားက တုံးအောက်က ဖားဖြစ် နေပြီ။ သူတို့လုပ်ချင်သလို လုပ်နေ ကြတာ’’ဟု ပြန်ပြောနေသည်ကို ယင်းဗီဒီယိုဖိုင်တွင် တွေ့ရသည်။ ဖမ်းဆီးခံရသူသည် တပ် သားအဆင့်ရဲဖြစ်ပြီး မြို့နယ်ရဲ တပ်ဖွဲ့က ဦးဆောင်ကာ ရဲစည်း ကမ်းထိန်းသိမ်းရေးဥပဒေဖြင့် အရေးယူရန် ဆောင်ရွက်နေကြောင်း၊ ယခုအခါ မိုးညှင်းမြို့နယ် ရဲစခန်းသို့ ရောက်ရှိနေပြီဖြစ်ကြောင်း မိုးညှင်းမြို့နယ်အုပ်ချုပ်ရေးမှူး ဦးရဲအောင်က ပြောသည်။ ယင်းကိစ္စနှင့်ပတ်သက်၍ မိုးညှင်းမြို့နယ်ရဲစခန်းသို့ ဆက် သွယ်မေးမြန်းရန် ကြိုးစားသော် လည်း ဆက်သွယ်မရခဲ့ပေ။ တာဝန်ရှိသူများ၏ မူးယစ် ဆေးတိုက်ဖျက်ရေးကို အားမလို အားမရဖြစ်နေသော နမ္မားကျေး ရွာဒေသခံများက ဒေသတွင်း၌ မူးယစ်ဆေးရောင်းချနေသူတစ်ဦး ၏အမည် ကြွေးကြော်၍ နမ္မား ဒေသမှ ထွက်သွားရန် လူထုဆန္ဒ ထုတ်ဖော်မှုကို ဇွန်လ ၂၄ ရက်က ပြုလုပ်ခဲ့သေးသည်။ မူးယစ်ဆေး ဝါးမှုဖြင့် ဝရမ်းထုတ်ပြန်ခံထားရ ပြီး ဖမ်းမိခြင်းမရှိသေးသော ထွန်း ထွန်းဆိုသည့်အမျိုးသားကို ကျေး ရွာမှ ထွက်သွားဟု ထည့်သွင်း ကြွေးကြော်ခဲ့သည်။ ထွန်းထွန်း ဆိုသူကို ဇူလိုင် ၁၂ ရက်အထိ ဖမ်းမမိသေး၍ ရဲတပ်ဖွဲ့၏ဒေသတွင်း တရားဥပဒေစိုးမိုးရေးစွမ်းဆောင် ရည်ကို ဒေသခံများက ဝေဖန်နေ သည်။,crime,1
တရားလွှတ်တော်ရှေ့ နေ ဦးကိုနီအား သေနတ်ဖြင့် ပစ် ခတ်ခဲ့သော်လည်း သေစေလိုသည့် ဆန္ဒမပါဘဲ မြင့်ဆွေဆိုသူ၏ ခြိမ်း ခြောက်စေခိုင်းမှုကြောင့် ပြုလုပ် ရကြောင်းနှင့် တက္ကစီသမား ဦးနေ ဝင်းကိုလည်း သေနတ်ဖြင့် မပစ်ခဲ့ကြောင်း ကြည်လင်းက တရားခွင် တွင် ထွက်ဆိုခဲ့သည်။ ‘‘ကျွန်တော့်အနေနဲ့ ကျွန် တော့်ကို သတ်မှာစိုးလို့ ပစ်ခဲ့ခြင်း သာဖြစ်တယ်။ သေစေလိုတဲ့ဆန္ဒ မရှိပါဘူး။ ကိုနေဝင်းကိုတော့ မပစ်ပါဘူး။ သူ့ဟာသူ ဘယ်လို မှန်ပြီး ဘယ်လိုသေလဲမသိပါဘူး’’ ဟု သေနတ်သမား ကြည်လင်းက တရားခွင်အတွင်း ထွက်ဆိုသည်။ တရားလွှတ်တော်ရှေ့နေ ဦးကိုနီလုပ်ကြံခံရမှု၏ (၅၉)ကြိမ် မြောက် ရုံးချိန်းအဖြစ် ဇူလိုင် ၁၂ ရက်တွင် ရန်ကုန်မြောက်ပိုင်းခရိုင် တရားရုံး၌ လူသတ်သမားအဖြစ် စွပ်စွဲခံထားရသူ ကြည်လင်းကို ရုံးထုတ်စစ်ဆေးရာ၌ ၎င်းကအ ထက်ပါအတိုင်း ထွက်ဆိုခဲ့သည်။ မြောက်ပိုင်းခရိုင်တရားရုံးမှ ခုံရုံးဥက္ကဋ္ဌတရားသူကြီးက ကြည် လင်းအား ပထမသတင်းပေးတိုင် ကြားချက်နှင့် ရဲအုပ်မိုးနိုင်၏ထွက် ဆိုချက်အရ ဦးကိုနီနှင့် ဦးနေဝင်း တို့ကို ပစ်ခတ်ခဲ့သူသင့်အားအရေး ယူပေးရန် တိုင်ကြားထွက်ဆိုထား ခြင်းအပေါ် မည်ကဲ့သို့ဖြေရှင်းလို ပါသနည်းဟု မေးမြန်းခဲ့သည်။ ကြည်လင်းက ၂၀၁၇ ဇန်န ဝါရီ ၂၈ ရက် နံနက် ၁၀ နာရီက မဲဆောက်မြို့နေ မြင့်ဆွေဆိုသူ သည် ၎င်းထံ ဖုန်းဖြင့် ဆက်သွယ်ပြီး မတွေ့ရသည်မှာ ကြာနေပြီဖြစ်သဖြင့် တွေ့လို၍ နောက်တစ်နေ့ တွင် တွေ့လိုသည်ဟု မြင့်ဆွေဆို သူကပြောကြောင်း ကြည်လင်း က ထွက်ဆိုခဲ့သည်။ ထို့နောက် ဇန်နဝါရီ ၂၉ ရက် နေ့လယ် ၁၁ နာရီခွဲ ၁၂ နာရီခန့်တွင် မြင့်ဆွေက ဖုန်းဆက်ပြီး ကြည်လင်းကို အားလားဟု မေးကာ ဆူးလေဘုရားလမ်းမှ ပန်းခြံ သို့လာခဲ့ရန် ချိန်းဆိုသဖြင့် ကြည် လင်းက သွားသည်ဆိုသည်။ သို့သော် ပန်းခြံတွင် မြင့်ဆွေ ကို မတွေ့သဖြင့် ဖုန်းဆက်ရာ မြင့်ဆွေက ၎င်းမိတ်ဆွေတစ် ယောက် ပြန်လာမည်ဖြစ်သဖြင့် ရန်ကုန်အပြည်ပြည်ဆိုင်ရာလေ ဆိပ်သို့ ရောက်နေသဖြင့် ကားငှား လိုက်ခဲ့ရန်ပြောသဖြင့် လိုက်သွား ခဲ့သည်ဟု ကြည်လင်းက ဆိုသည်။လေဆိပ်သို့ ရောက်ရှိချိန် တွင် မြင့်ဆွေအား လေယာဉ်ကွင်း ရှေ့တည့်တည့်ရှိ ကားပါကင်တွင် တွေ့ပြီး ၎င်းတွင် ကားပါကြောင်း ပြောကာ လိုက်ခဲ့ရန်ခေါ်သဖြင့် ကြည်လင်းက လိုက်သွားရာ မြင့်ဆွေ၏ကားပေါ်တွင် အမျိုး သားနှစ်ဦးကို တွေ့ရှိခဲ့သည်ဟု ဆိုသည်။ ထို့နောက် ဖုန်းထဲမှ ဓာတ်ပုံထုတ်ပြ၍ သေနတ်ဖြင့် ပစ် သတ်ရန်ပြောပြီး မသတ်ပေးပါက ကြည်လင်းနှင့်မိသားစုကို ခြိမ်း ခြောက်ခဲ့သည်ဟုဆိုသည်။ ‘‘ငါ့ကို မခိုင်းပါနဲ့၊ သေနတ် ပစ်တတ်တဲ့သူလည်းမဟုတ်ဘူး လို့ ပြောတော့ မြင့်ဆွေက ခါးကြားက သေနတ်ကို ထုတ်ပြပြီး ဒီခ လုတ်ကို ဆွဲလိုက်ရင် ကျည်ဆန် ထွက်တာပဲ။ မောင်းတွေ ဘာတွေ လည်း တင်စရာမလိုဘူး။ ခေါင်းကို တေ့ပစ်ရင် မမှန်စရာအကြောင်း လည်း မရှိဘူး။ ငါတို့ပြောသလို ကပ်မပစ်ရင် မင်းခေါင်းကွဲပြီလို့ ပြောတယ်’’ဟု ကြည်လင်းက ဆို သည်။ ထို့နောက် ကြည်လင်းကို ခေါ်ကာ လေဆိပ်ဘက်သို့ သွားခဲ့ ပြီး ဓာတ်ပုံထဲမှ လူကို တွေ့ရာ ကြည်လင်းအားပြ၍ သေနတ်ဖြင့် ပစ်ခတ်ခိုင်းခြင်း ဖြစ်သည်ဟု ထွက်ဆိုခဲ့သည်။ ဦးကိုနီအား သေနတ်ဖြင့် ပစ်ပြီး ကားဆီသို့ ထွက်ပြေးရာ လူ အုပ်ကြီးလိုက်လာပုံ၊ ကားမတွေ့ သဖြင့် ကားလမ်းမဘက်သို့ ပြေးကာ အငှားယာဉ်တစ်စီးကို တားဆီးခဲ့ပုံကို ထွက်ဆိုပြီး ၎င်းအား လူအုပ်ကြီး ဝိုင်းဝန်းရိုက်နှက်စဉ် သေနတ်သံတစ်ချက် ကြားခဲ့ကာ ထိုအချိန် ၎င်းလက်အတွင်း သေ နတ်မရှိတော့ကြောင်း ထွက်ဆို သည်။ ‘‘ကြည်လင်းက သက်သေ အဖြစ် အစစ်မခံဘဲနဲ့ တရားခံအ ဖြစ်နဲ့ အစစ်ခံတယ်ဆိုတာ သူတို့ စိတ်ထဲမှာ စိုးရိမ်စိတ်တွေ သိပ်များ နေတယ်လို့ ပြောလို့ရတယ်။ အခု မြင့်ဆွေက ခြိမ်းခြောက်လို့လုပ်ပါ တယ်ဆိုတဲ့ကိစ္စ မြင့်ဆွေက ဦးကိုနီကို မသတ်ခင် တစ်နာရီ၊ နှစ်နာရီ လောက်မှာ ပေါ်လာတဲ့အကြောင်း အရာပေါ်မှာ မူတည်ပြီးတော့ ခြိမ်းခြောက်တယ်လို့ သူ့ဘက်က ပြောဆိုလာခြင်းသည် ဒါကြည့်မယ်ဆို မိုးကြိုးပစ်ရာ ထန်းလက်ကာနေ တာပါပဲ။ ဒါတွေနဲ့ ပတ်သက်လို့ တရားသူကြီးက အမှုတွဲထဲမှာ ကောင်းကောင်းမွန်မွန် ထည့်သွင်းသုံးသပ်ပါလိမ့်မယ်’’ဟု တရားလိုရှေ့နေ ဦးခင်မောင်ဌေးက ကြည်လင်း၏ထွက်ဆိုချက်များနှင့်ပတ် သက်၍ ပြောသည်။ ဦးကိုနီလုပ်ကြံခံရမှုနှင့်ပတ် သက်၍ သေနတ်သမား ကြည် လင်းကို ရာဇသတ်ကြီးပုဒ်မ ၃၀၂ (၁)(ခ)/၃၄ အပြင် ၃၀၂(၂) ဖြင့် လည်းကောင်း၊ အောင်ဝင်းဇော် ကို ၃၀၂(၁)(ခ)/၃၄ ဖြင့်လည်း ကောင်း၊ ဇေယျာဖြိုးကို ၃၀၂(၁) (ခ)/၁၀၉ တို့ဖြင့် စွဲချက်တင်ထား ပြီး အောင်ဝင်းထွန်းကိုလည်း ပုဒ်မ ၂၁၂ ဖြင့် စွဲချက်တင်ထား သည်။,crime,1
အမေ့အိမ်ကို ပြန်ရောက်နေတဲ့ မလဲလဲ့ အိမ်ရှေ့လမ်းမဘက်ကို ကြည့်နေတုန်း ဆိုင်ကယ်မောင်း သွားတဲ့ လူတစ်ယောက်ကို လှမ်းမြင်လိုက်ရတဲ့ခဏမှာ ထိတ်လန့် တုန်လှုပ်သွားခဲ့ပါတယ်။ ဘာ ကြောင့်လဲလို့ဆိုတော့ အဲဒီလူဟာ သူ (၁၄)နှစ်သမီးအရွယ်မှာ သူ့ကိုအတင်းကားတင်ပြေး၊ မုဒိမ်းကျင့် အပြီး ထွက်ပြေးလွတ်မြောက်နေ သူဖြစ်နေလို့ပါပဲ။ ပိုပြီး ထိတ်လန့်စရာကောင်း တာက အဲဒီတရားခံပြေးဟာ သူ အလည်ရောက်နေတဲ့ ဒဂုံမြို့သစ် (တောင်ပိုင်း) မြို့နယ် (၁၄ဝ)ရပ် ကွက်ရဲ့ တန်ခိုးထက်လှတဲ့ အုပ်ချုပ်ရေးမှူးဖြစ်နေတယ်ဆိုတာပါ ပဲ။ ရဲက တရားခံပြေး ကြေညာခံ ထားရသူဟာ ဘယ်လိုလုပ်ပြီး ရပ်ကွက်အုပ်ချုပ်ရေးမှူးဖြစ်နေရ တာလဲဆိုတာကို မလဲ့လဲ့ နား မလည်နိုင်အောင် ဖြစ်ရသလို စိတ်ဒဏ်ရာဟောင်းကလည်း တစ်ကျော့ပြန် ပေါ်ပေါက်လာခဲ့ပါ တော့တယ်။ ‘‘ကျွန်မ တော်တော်ကြောက် သွားတယ်၊ သူမှသူအစစ်ပဲ။ ကျွန်မက သားကိုအမေနဲ့ထားပြီး အပြင်ထွက် အလုပ်လုပ်နေတာ။ အိမ်မှာမနေတော့ ဒီရပ်ကွက်မှာ သူနေတာ မသိခဲ့ဘူး။ အမေ့ကိုပြောပြလိုက်တယ်၊ ကျွန်မကို မုဒိမ်းကျင့်ပြီး တရားခံပြေးဖြစ်နေ သူက သူဆိုတာ။ သူ့အိမ်က အမေ့အိမ်နဲ့ မလှမ်းမကမ်းမှာပဲ။ သူ လည်း သူ့အိမ်ထောင်နဲ့သူ’’လို့ ဒဂုံမြို့သစ် (အရှေ့ပိုင်း) စက်မှုဇုန်မှာ အလုပ်လုပ်နေတဲ့ မလဲလဲ့က ဆိုပါတယ်။ လဲ့လဲ့ဆိုတာ သူ့နာမည်ရင်း တော့ မဟုတ်ပါဘူး။ ဒါပေမဲ့ ဒီဆောင်းပါးမှာ ဒီနာမည်ကိုပဲအသုံးပြုပါမယ်။ အခုအသက် (၂၁)နှစ်ရှိပြီဖြစ်တဲ့ မလဲ့လဲ့အ တွက်တော့ ၂ဝ၁၁ နိုဝင်ဘာ ၃ ရက်က အမေ့ကို စိတ်ဆိုးပြီး အိမ် က ဆင်းသွားခဲ့မိတဲ့အဖြစ်ဟာ တစ်သက် မမေ့နိုင်စရာပါပဲ။ ကြမ္မာဆိုးငင်ခဲ့တဲ့ အဲဒီည ၁ဝ နာရီ ကျော်ကျော်လောက်မှာတော့ သင်္ဃန်းကျွန်းမှာနေတဲ့ သူ့ရည်း စားဆီ ဆိုက်ကားနဲ့အသွား သံသုမာလမ်းမ ‘ရွှေရည်’မှတ်တိုင်နား ရောက်ချိန်မှာ လူငါးယောက်က ဆိုက်ကားနင်းသူကို ခြိမ်းခြောက် ပြီး မလဲ့လဲ့ကို ကားတစ်စီးပေါ် အတင်းဆွဲခေါ်သွားပါတယ်။ အဲဒီ ယောကျ်ားသားအုပ်စု ဟာ မလဲ့လဲ့ကို နောက်ကနေ ဓားလို့ထင်ရတဲ့အရာတစ်ခုနဲ့ ထောက်၊ တောင်ဥက္ကလာပမြို့ နယ်ထဲက ‘အေး’တည်းခိုခန်းကို ခေါ်သွားကြပါတယ်။ အဲဒီမှာ မလဲ့လဲ့ မုဒိမ်းကျင့်ခံရတာပါ။ နောက်တစ်ရက်မှာ မလဲ့လဲ့ဟာ သင်္ဃန်းကျွန်းမြို့နယ်ရဲစခန်းမှာ အမှုသွား ဖွင့်ခဲ့ပါတယ်။ ရဲက လေးဦးကိုပဲ တရားခွင်ကို ပို့နိုင်ခဲ့တာပါ။ လေး ဦးမှာ တစ်ဦးက ပြစ်မှုမထင်ရှား လို့ လွတ်မြောက်၊ သုံးဦးကတော့ မုဒိမ်းကျင့်သူကို အားပေးကူညီမှုနဲ့ ထောင်ဒဏ် ၂ နှစ်စီ ချမှတ်ခံရ ပါတယ်။ တိမ်းရှောင်ခဲ့သူကတော့ ယနေ့အချိန်အထိ လွတ်မြောက် နေဆဲပါ။ တိမ်းရှောင်သူနဲ့ အဖမ်းခံရ သူများ အဲဒီအဖြစ်အပျက် ဖြစ်ပြီးတဲ့နောက် တစ်နှစ်ကျော်လောက် မှာ မလဲ့လဲ့ အိမ်ထောင်ကျပြီး ယောက်ျားဖြစ်သူနေထိုင်တဲ့ ဒဂုံအရှေ့ပိုင်းမြို့နယ်မှာ လိုက်နေခဲ့ပါတယ်။ သူက သူ့ရဲ့အဖြစ်အ ပျက်ကို အိမ်ထောင်ဖက်ကို မပြောပြခဲ့ပါဘူး။ ခင်ပွန်းသည်က အဲဒီ ဖြစ်ရပ်ကို သားဦးလေးမွေးပြီး ချိန်မှာ သိသွားပြီး သားအမိနှစ် ယောက်စလုံးကို ပစ်သွားခဲ့ပါ တယ်။ အတန်းပညာလည်းနည်း ပါးတဲ့ မလဲ့လဲ့ဟာ ကလေးတစ်ဖက်နဲ့ ရုန်းကန်ရင်း မိခင်ဖြစ်သူ ဆီကို ပြန်ရောက်လာတာပါ။ မိခင်အိမ်မှာ နေထိုင်ရင်း အိမ်ထဲကနေ လှမ်းတွေ့လိုက်ရ တဲ့ ကရင်ကို ချက်ချင်းမှတ်မိလို့ မိခင်ဖြစ်သူကို ပြောပြရာက ကရင်ဆိုတဲ့သူဟာ လက်ရဲဇက်ရဲနိုင်လှ ပြီး ရပ်ကွက်ရဲ့ အုပ်ချုပ်ရေးမှူး လည်း ဖြစ်နေတယ်လို့ မိခင်ဖြစ်သူက ဆိုပါတယ်။ သားအမိနှစ် ယောက် ဘယ်သူ့ကိုမှ မပြောပြရဲဘဲ ကြိတ်မှိတ်နေခဲ့ကြပါတယ်။ ‘‘ကျွန်မတို့ အသက်အန္တ ရာယ်ကိုတောင် စိုးရိမ်မိတယ်’’လို့ မလဲ့လဲ့က ပြောပါတယ်။ လူကိုယ်တိုင်ကို အခုမှ မြင်ရပေမယ့် ကရင် တိမ်းရှောင်နေတဲ့ အစောပိုင်းကာလတွေမှာ သူ့ကိုလေးကြိမ်လောက် ဖုန်းဆက်လာ တယ်၊ သူ့ကို လက်ထပ်မယ်၊ ပြီးရင် ကွာရှင်းစာချုပ်ချုပ်မယ် စသဖြင့့် အမျိုးမျိုးပြောဆိုခဲ့တယ် လို့ မလဲ့လဲ့က ဆိုပါတယ်။ မလဲ့လဲ့က မိခင်ရဲ့အိမ်ဟာ ကရင်ရဲ့တပည့်တွေ အချိန်မရွေး ဝင်ရောက်လာပြီး ရန်ပြုနိုင်တဲ့ အ နေအထားဖြစ်တဲ့အတွက် လုံခြုံမှု မရှိသလို ခံစားနေရပါတယ်။ Myanmar Now က မလဲ့လဲ့ ကို တွေ့ဆုံမေးမြန်းဖို့အတွက် အဲဒီနေရာကနေ ပိုမိုလုံခြုံစိတ်ချရ တဲ့တစ်နေရာကို ကားနဲ့ ခေါ်ထုတ် သွားချိန်မှာ နံပါတ်အနက်တပ် ယာဉ်တစ်စီးက နောက်ကနေ နာရီဝက်နီးပါး လိုက်ပါလာခဲ့ပါ သေးတယ်။ မလဲ့လဲ့ကို မတရားပြုကျင့်ခဲ့ တယ်ဆိုတဲ့ ကရင်ဟာ ရဲတပ်ဖွဲ့ရဲ့ မှတ်တမ်းအရ အခုဆိုရင် အသက်(၃၈)နှစ် ရှိပါပြီ။ အိမ်အမှတ် မ-၆၂၆ (၇)လမ်း ငမိုးရိပ်ရပ် ကွက် သင်္ဃန်းကျွန်းမြို့နယ်မှာ နေထိုင်ခဲ့သူဖြစ်တယ်လို့ ရဲမှတ်တမ်းကဆိုပါတယ်။ သူ့ကို အများက ကရင်လို့ ခေါ်ကြတာပါ။ ဆရာ ကရင်လို့ ခေါ်သူလည်းရှိပါတယ်။ Myanmar Now က ဖတ်ရှုခွင့်ရခဲ့တဲ့ တရားရုံးမှတ်တမ်းတစ်ခုမှာ တော့ ကရင်ရဲ့ တခြားအမည်နှစ်ခု က ရန်နိုင်စိုး၊ FRC တို့ ဖြစ်ကြောင်းဖော်ပြထားပါတယ်။ မုဒိမ်းမှုကျူးလွန်ရေးမှာ ပူး ပေါင်းကြံစည်မှုနဲ့ ထောင်ဒဏ် ၂ နှစ်စီကျခံသွားရတဲ့သုံးဦးကတော့ ဇော်ဇော်ထွန်း (ခ) ဇော်ဇော်၊ ထွန်း လင်းအောင် (ခ) ကုလားကြီး၊ ဇင်ကိုကိုနိုင် (ခ) တင်ဘုန်းကိုတို့ဖြစ်ပါတယ်။ နိုင်ထွန်းအောင် (ခ) ဂတုံး(ခ) ဗိုလ်ထူးဆိုသူကတော့ တရားသေလွတ်မြောက်ခဲ့ပါတယ်။ အုပ်ချုပ်ရေးမှူးဖြစ်လာ တရားခံပြေးဖြစ်နေသူဟာ ၂ဝ၁၇ မှာ ဒဂုံမြို့သစ်(တောင်ပိုင်း) ရဲ့ ရပ်ကွက်အုပ်ချုပ်ရေးမှူးတစ် ဦးအဖြစ် ရွေးချယ်ခံရပြီး အဲဒီ တာဝန်ကို ဇွန်လ ၄ ရက်အထိ ထမ်းဆောင်ခဲ့ပါတယ်။ ကရင်ဟာ ၂ဝ၁၃ နှစ်ကုန် ပိုင်းလောက်မှာ မိသားစုနဲ့အတူ ပြောင်းရွှေ့လာတာလို့ (၁၄ဝ)ရပ် ကွက် အုပ်ချုပ်ရေးမှူးဟောင်း ဦးတိုးက ဆိုပါတယ်။ တစ်လမ်းတည်းမှာ ရာအိမ် မှူးတာဝန် စတင်ယူချိန်မှာ သူ့ကို သတိထားမိတယ်၊ အနေအေးသူ၊ ရပ်ကွက်ကိစ္စမှာလည်း တက် တက်ကြွကြွ ပါဝင်ဆောင်ရွက်သူ ဖြစ်တယ်၊ ဆိုးသွမ်းသူတွေကို ဖမ်းဆီးရာမှာတော့ ကရင်ဟာ လက်ရဲဇက်ရဲနိုင်လှတယ်လို့ ဦးတိုးက ပြောပါတယ်။ ‘‘သောင်းကျန်းတဲ့သူတွေကို ကျွန်တော်တို့ တားဆီးတယ်၊ ပြောစကားနားမထောင်ရင် ကျွန်တော်တောင် ဘာမှ မခိုင်းရဘူး၊ သူကထိုးကြိတ် ကန်ကျောက်တာတွေ လုပ်ရော။ တစ်ခါတလေ ကျွန်တော်ကတောင် ပြန်တားယူရ တယ်။ အဲဒီလိုလူတွေက အုပ်ချုပ်ရေးပိုင်းအတွက်ကျတော့ အသုံးဝင်တယ်ဗျ။ သူ့လက်စွမ်းကို သိ လာကြတော့ သူ့ကိုမြင်တာနဲ့ သောင်းကျန်းချင်တဲ့သူတွေ ငြိမ်သွားတာပဲ’’လို့ ဦးတိုးက ဆိုပါ တယ်။ (၁၄ဝ)ရပ်ကွက်မှာ နေထိုင်သူတစ်ဦးကလည်း ခပ်မိုက်မိုက် လူ အုပ်ချုပ်ရေးမှူးဖြစ်လာတဲ့အ တွက် ရပ်ကွက်ထဲက လူဆိုးလူ သွမ်းတွေ ငြိမ်ကျသွားတယ်လို့ ပြောပါတယ်။ ပြီးခဲ့တဲ့လကုန်ပိုင်း အင်တာနက်မှာ ရုတ်တရက်ပေါ်လာတဲ့ သူ့သတင်း လူသိများသွားပြီး နောက်မှာတော့ သူ့ကို ရပ်ကွက် ထဲ မတွေ့ကြတော့ပါဘူး။ သို့သော် ရပ်ကွက်ထဲမှာ သူ့နောက်လိုက် လူမိုက်တွေရှိနေ သေးတာမို့ ရပ်ကွက်နေပြည်သူ အ တော်များများဟာ သူ့အကြောင်း ကို ပြောပြဖို့၊ မှတ်ချက်ပြုဖို့ ငြင်း ကြပါတယ်။ တချို့ကတော့ အုပ် ချုပ်ရေးတာဝန်တွေ အဆင့်ဆင့် ရခဲ့စဉ်မှာ ရပ်ကွက်ထဲ နာမည်ပျက်မရှိတဲ့ ကရင်ဟာ သက်ငယ်မုဒိမ်းတရားခံပြေးတစ်ဦးဖြစ် တယ်ဆိုတဲ့ သတင်းကြောင့် အံ့ အားသင့်မိတယ်လို့ ပြောပါတယ်။ ကရင်နဲ့ လဲ့လဲ့တို့ တစ်လမ်းတည်း နေကြတယ်ဆိုတာလည်း သူတို့သိကြပါတယ်။ သတင်းထွက်လာချိန် မှာ ကရင်ကလည်း ရှောင်နေတဲ့ အတွက် အဲဒါဟာ ယုံကြည်ရတဲ့ သတင်းဖြစ်လာတယ်လို့ သူတို့က ယူဆပါတယ်။ ‘‘သူ့နောက်ကြောင်းတော့ မသိဘူး။ စကားပြောလည်း ရိုင်းစိုင်းတတ်သူမဟုတ်ဘူး။ သာရေးနာရေးမှာလည်း သူက တက်တက် ကြွကြွပဲ’’လို့ အမည်မဖော်လိုတဲ့ ပြည်သူတစ်ဦးက ပြောပါတယ်။ ကရင်ရဲ့ အိမ်မှာတော့ ကိုယ်ဝန် ဆောင်ဇနီးသည် ကလေးတစ် ယောက်နဲ့ ဆက်လက်နေထိုင်နေ ပါတယ်။ ကရင်ရဲ့အဒေါ် ဒေါ်သိန်း သိန်းထိုက်ကတော့ သူ့တူဟာ ဘုန်းကြီးသွားဝတ်နေတယ်၊ ဒီ ကိစ္စတွေကို ပြန်လာရှင်းမယ်လို့ အခိုင်အမာ ပြောပါတယ်။ ဇွန်လ ၉ ရက်မှာတော့ ဒေါ်သိန်းသိန်းထိုက်က သတင်း စာရှင်းလင်းပွဲတစ်ခုလုပ်ပြီး သူ့တူဟာ အပြစ်ကင်းတယ်၊ မုဒိမ်းမှု ကျူးလွန်တဲ့သူတွေဟာ တူတော် မောင်ရဲ့ သူငယ်ချင်းတွေသာဖြစ် တယ်လို့ ဆိုပါတယ်။ အဲဒီအချိန် တုန်းက သူ့တူက သူနဲ့ တစ်အိမ်တည်းနေကြောင်း၊ ဒီနေ့အထိအိမ်ကို ဘယ်ရဲမှရောက်မလာကြ သလို တရားရုံးကနေ ဆင့်ခေါ်စာ ပို့တာမျိုးလည်း မရှိခဲ့ကြောင်း ပြောပါတယ်။ ‘‘သူဟာ ဒီအရှုပ်အရှင်းမှာ ဘာမှမပါဘူး။ ဒီမုဒိမ်းမှုမှာလည်း သူဘာမှလုပ်ခဲ့တာ မရှိဘူး။ သူ့ကို သက်သက်စွပ်စွဲတာ။ ကျွန်မတို့ ရှေ့နေတွေနဲ့ တိုင်ပင်နေတယ်။ သူက အခုထွက်ပြေးနေတာ လည်းမဟုတ်ဘူး။ အုပ်ချုပ်ရေး မှူး တာဝန်ထမ်းဆောင်နေရင်း ဘုန်းကြီးဝတ်ဖို့ မြို့နယ်မှာပါ ခွင့်တင်ပြီးသွားခဲ့တာ’’လို့ ဒေါ်သိန်း သိန်းထိုက်က ပြောပါတယ်။ ရဲတပ်ဖွဲ့ အင်တာနက်စာ မျက်နှာမှာ တင်ထားတဲ့ ဓာတ်ပုံထဲကလူဟာ သူ့တူဖြစ်တယ်ဆိုတာ ကိုတော့ သူက အတည်ပြုပါ တယ်။ နောက်ကြောင်းလိုက်ရန် ပျက်ကွက်ခြင်း မြန်မာနိုင်ငံ ရဲတပ်ဖွဲ့ရဲ့တရားဝင် အင်တာနက်စာမျက်နှာ မှာတော့ ကရင်ဟာ မုဒိမ်းမှုကျူးလွန်ပြီး တိမ်းရှောင်နေသူဖြစ် ကြောင်း ‘တရားခံပြေး’စာရင်းမှာ အမှုဖြစ်စဉ်၊ ဓာတ်ပုံတို့နဲ့တကွ ဖော်ပြထားပါတယ်။ ရာအိမ်မှူးဟောင်းတစ် ယောက်ကတော့ ရဲက သူ့ကိုကရင်နဲ့ပတ်သက်တဲ့ တရားခံပြေးကြေညာချက်စာရွက်လာပြဖူး တယ်၊ အဲဒီအချိန်ကတည်းက ကရင်ဟာ တရားခံပြေးဖြစ် ကြောင်း မြို့နယ်ရဲတပ်ဖွဲ့အနေနဲ့ သိပြီးသားဖြစ်မယ်လို့ ဆိုပါတယ်။ အမျိုးသားတစ်ဦးကလည်း အခု နှစ်ဆန်းပိုင်းမှာ ဒဂုံမြို့သစ်တောင် ပိုင်းရဲစခန်းရဲ့ ကြိုးဖုန်းကို သုံး ကြိမ်တိုင်တိုင် လှမ်းဆက်ပြီး တရားခံပြေးသတင်းပေးဖူးတယ် လို့ ဆိုပါတယ်။ သို့သော်လည်း နောက်ဆက်တွဲ ဘာမှ ဖြစ်မလာ ဘူးလို့ သူ့ရဲ့ ဖုန်းခေါ်ဆိုမှု မှတ် တမ်းတွေကို ပြသပြီး Myanmar Now ကို ပြောပါတယ်။ ‘‘သူဟာ မုဒိမ်းမှုထဲ ပါ၊ မပါအရေးမကြီးဘူး။ သူတရားရင်ဆိုင်။ သူမပါရင် သူလွတ်မှာပဲ။အခုက တရားခံပြေးတစ်ဦးဖြစ်တယ်၊ ရပ်ကွက်အုပ်ချုပ်ရေးမှူး အထိ ဖြစ်လာရအောင် ရဲတပ်ဖွဲ့ မှာ တာဝန်ကိုရှိတာ’’လို့ အဲဒီ အမျိုးသားက ပြောပါတယ်။ သင်္ဃန်းကျွန်းမြို့နယ် ရဲတပ် ဖွဲ့ မြို့နယ်မှူး ရဲမှူးကိုကိုဦးက သူ့ကို တရားခံပြေးတစ်ဦးလို့ သတ်မှတ်လိုက်တဲ့ အချိန်ကစပြီး ခရိုင် ရဲတပ်ဖွဲ့ရုံးက တစ်နိုင်ငံလုံးက ရဲစခန်းတွေကို ဓာတ်ပုံနဲ့တကွ ဖြန့်ဝေထားပြီး နှစ်စဉ်နှစ်တိုင်းရဲစခန်း တွေကိုပို့တဲ့ နှစ်ချုပ်အစီရင်ခံစာ စာအုပ်မှာလည်း တရားခံပြေးများစာရင်းကို ထည့်သွင်းဖြန့်ဝေထား ပါတယ်လို့ ပြောပါတယ်။ ‘‘ကျွန်တော့်ကို တိုင်းရဲတပ် ဖွဲ့က မိတ်ဆွေတစ်ဦးက ဖေ့စ် ဘွတ်ခ်မှာ ဒီသတင်းတက်နေ တယ်။ အဲဒါ မင်းတို့စခန်းက အမှုဖွင့်ထားတဲ့ တရားခံပြေးလို့ ပြော တယ်။ စစ်ကြည့်ပါဆိုတော့ ကျွန်တော်စစ်ကြည့်တာ မှန်ကန် ကြောင်းတွေ့ရတယ်။ အဲဒါနဲ့ ဒီလူအဲဒီရပ်ကွက်မှာနေတာ မှန်လား သွားကြည့် ခိုင်းတယ်။ ဒါပေမဲ့ သူက မရှိတော့ဘူး။ ဖေ့စ်ဘွတ်ခ်မှာ ပြန့်နေတာက ရှေ့နှစ်ရက် လောက်ကဆိုတော့ ဟိုလူ ရှောင်ပြေးချိန်ရသွားတာပေါ့’’လို့ ရဲမှူးကိုကိုဦးက မေလကုန်ပိုင်းက ပြောပါတယ်။ ဖမ်းဆီးရမိရေး ရဲတပ်ဖွဲ့ အဆင့်ဆင့်ကို အကြောင်းကြား ထားပြီး လုပ်ဆောင်နေတယ်လို့ သူက ပြောပါတယ်။ ၂ဝ၁၇ အုပ် ချုပ်ရေးမှူးအဖြစ် ရွေးချယ်ခံမယ့်သူတွေရဲ့ နောက်ကြောင်းရာဇဝင် ကို ပြန်လိုက်ခဲ့တာ မရှိခဲ့ကြောင်း၊အရင်အချိန်တွေတုန်းကတော့ရှိ ခဲ့ကြောင်း သူက ဆိုပါတယ်။ ယခုဖြစ်စဉ်ကို သင်ခန်းစာ ယူစရာလို့ မှတ်ယူကြောင်း၊ တရားဥပဒေစိုးမိုးရေး မိမိတို့ရဲတပ်ဖွဲ့ တစ်ခုတည်းကသာ ဆောင်ရွက် ရမှာမဟုတ်ဘဲ ပြည်သူများအနေ နဲ့လည်း ပူးပေါင်းပါဝင်စေချင် ကြောင်း၊ မိမိတို့က မဆောင်ရွက်ရင် အပြစ်တင်နိုင်၊ အထက်အဆင့်ဆင့်ကို တိုင်ကြားနိုင်ပါကြောင်း ရဲမှူးကိုကိုဦးက ပြောပါတယ်။ ဒဂုံမြို့သစ် (တောင်ပိုင်း)မြို့ နယ်ရဲ့ တိုင်းဒေသကြီး လွှတ်တော်ကိုယ်စားလှယ် ဦးသိန်းနိုင်က လည်း နယ်မြေခံရဲစခန်းက တရားခံပြေး ဖမ်းဆီးရမိရေး ဆောင်ရွက်နေတဲ့ခဲ့ကြောင်း သူ့ကို အသိပေး ထားတယ်လို့ ပြောပါတယ်။ အသက် (၁၄) နှစ်အရွယ် တုန်းက မုဒိမ်းကျင့်ခံရတဲ့ မလဲ့လဲ့ ကတော့ အခုအချိန်မှာ (၁၄ဝ)ရပ် ကွက်ထဲ မနေရဲတော့ဘဲ တခြားတစ်နေရာကို ပြောင်းရွှေ့နေနေ ရပါတယ်။ နှစ်အတန်ကြာ ပြေး နေသူ အမြန်ဆုံးဖမ်းမိဖို့ သက် ဆိုင်ရာကို တိုက်တွန်းပါတယ်လို့ မလဲ့လဲ့က ဆိုပါတယ်။ ‘‘သူ့ကိုမိမှပဲ ကျွန်မတို့ အေးအေးဆေးဆေး ကိုယ့်အလုပ်ကိုယ်လုပ်နိုင်တော့မယ်။ အခုက သူ့ကို ကြောက်လို့ အဲဒီရပ်ကွက်ထဲက ပြောင်းပြေးလာတယ်။ ပြောင်း လာတဲ့နေရာနောက်ကိုပါ သူတို့ ကလိုက်လာတာ။ ဘယ်အချိန် ကျွန်မတို့ အိမ်ထဲကို ဝင်လာပြီး တစ်ခုခုလုပ်သွားမလဲကို အချိန် ပြည့်စိုးရိမ်စရာ’’လို့ မလဲ့လဲ့က ပြောပါတယ်။ ။,crime,1
အဂတိလိုက်စားမှုတိုက် ဖျက်ရေးကော်မရှင် လျှို့ဝှက်စုံ စမ်းရေးအရာရှိဟန်ဆောင်သူကို ပြည်သူ့ဝန်ထမ်းအယောင်ဆောင် မှုဥပဒေပုဒ်မဖြင့် ဒဂုံမြို့သစ် (မြောက်ပိုင်း)ရဲစခန်းတွင် အမှုဖွင့် ထားကြောင်း စားသုံးသူကာကွယ် ရေးအသင်းဥက္ကဋ္ဌ ဦးဗအုပ်ခိုင်က ပြောသည်။ ဦးမင်းမင်းဦးဆိုသူသည် အဂတိလိုက်စားမှုတိုက်ဖျက်ရေး ကော်မရှင် ရန်ကုန်တိုင်းတာဝန်ခံ ဟုဆိုကာ လိမ်ညာခြင်းဖြစ်ကြောင်း စားသုံးသူကာကွယ်ရေးအသင်း က ဇွန်လ ၂၅ ရက်တွင် သတင်း ထုတ်ပြန်သည်။ အမှန်တကယ် တွင် အဂတိလိုက်စားမှုတိုက်ဖျက် ရေးကော်မရှင်သည် နေပြည် တော်၌ အခြေစိုက်ပြီး ရုံးခွဲမရှိ သေးပေ။ ဖြစ်စဉ်သည် လွန်ခဲ့သည့် ရှစ်လခန့်က ဦးမင်းမင်းဦးသည် စားသုံးသူကာကွယ်ရေးအသင်းကို စိတ်ဝင်စားသည်ဟုဆိုကာ အသင်းဝင်ခဲ့သည်။ နှစ်လခန့်အကြာတွင် ဦးမင်းမင်းဦးက အသင်းဒုဥက္ကဋ္ဌတစ်ဦးကို ၎င်းတို့ အဂတိလိုက်စားမှုတိုက်ဖျက်ရေးကော်မရှင်က စောင့် ကြည့်နေကြောင်း၊ အသင်း ဒုဥက္ကဋ္ဌသည် နိုင်ငံတော်မြေယာ အလွဲသုံးစားကြောင်းပြောဆိုကာ အသင်းသိက္ခာမကျစေရန် ၎င်းကို အသင်းမှ ထုတ်ပယ်ရန် ဖိအားပေးခဲ့ကြောင်း ဦးဗအုပ်ခိုင်က ပြောသည်။ ‘‘သူ အသင်းဝင်တုန်းက အဂတိတိုက်ဖျက်ရေးကမှန်းမသိ ဘူး။ နောက်တော့မှ အယောင် ဆောင်ပြီး စုံစမ်းရတယ်ပြောတာ။ ဥပမာ အသင်းတစ်ခုကို စုံစမ်းမယ် ဆိုရင် လျှို့ဝှက်ပြီး အသင်းဝင်ရ တယ်ပြောတာ။ ဒုဥက္ကဋ္ဌက သူ့ဘာသာ ထွက်စာတင်တဲ့အထိဖြစ် ကုန်တယ်’’ဟု ၎င်းက ဆိုသည်။ ဦးမင်းမင်းဦးသည် အဂတိ လိုက်စားမှုတိုက်ဖျက်ရေးကော်မ ရှင် ရန်ကုန်တိုင်းတာဝန်ခံဟုပြော ဆိုကာ စားသုံးသူကာကွယ်ရေးအ သင်းမှ ဒုဥက္ကဋ္ဌတစ်ဦးကို ဂုဏ်သိက္ခာထိခိုက်စေရန် မဟုတ်မမှန် စွပ်စွဲ၍ အသင်းမှ ထုတ်ပစ်ရန် ဖိအားပေးခြင်း၊ အသင်းစစ်ဆေး ရေးထွက်ရာတွင် ဝတ်ဆင်သော ယူနီဖောင်းနှစ်စုံနှင့် အသင်းဆိုင်း ဘုတ်တို့ကို အသင်းတာဝန်ရှိသူ များက ပြန်လည်တောင်းယူသော် လည်း ပေးအပ်မှုမရှိခြင်း၊ ပခုက္ကူခရိုင် ရုံးခွဲအသင်းဝင်တစ်ဦးထံမှ အော်ဂဲနစ်မြေသြဇာ အကြွေးယူ ၍ ငွေပေးချေမှုမရှိခြင်းတို့ကြောင့် အဂတိလိုက်စားမှုတိုက်ဖျက်ရေး ကော်မရှင်ထံ ကော်မရှင်ဝန်ထမ်း ဟုတ်၊ မဟုတ် စိစစ်ပေးရန် စာပေးပို့ခဲ့ကြောင်း စားသုံးသူကာကွယ် ရေးအသင်း၏ ထုတ်ပြန်ချက်တွင် ဖော်ပြထားသည်။ ကော်မရှင်က ဦးမင်းမင်းဦး သည် ၎င်းတို့ ဝန်ထမ်းမဟုတ်ကြောင်းနှင့် လိုအပ်သလို ဆက်လက်ဆောင်ရွက်နိုင်ကြောင်း အကြောင်းပြန်သဖြင့် ကော်မရှင် တာဝန်ရှိသူတစ်ဦးနှင့် စားသုံးသူကာကွယ်ရေးအသင်းဥက္ကဋ္ဌတို့ညှိနှိုင်းကာ ဦးမင်းမင်းဦးကို ဒဂုံမြို့သစ် (မြောက်ပိုင်း) ရဲစခန်းတွင် မေလ ၂၀ ရက်၌ အမှုဖွင့်ခဲ့ကြောင်း သတင်းထုတ်ပြန်ချက်တွင် ဖော်ပြသည်။ ယင်းရဲ စခန်းမှ တာဝန်ကျရဲအရာရှိတစ်ဦးက အဆိုပါ အမှုဖွင့်ထားကြောင်း အတည်ပြုသည်။,crime,1
မကွေးတိုင်းမြို့သစ်မြို့နယ်တွင် လွန်ခဲ့သည့် ၂နှစ် ကျော်က မှိန်းဖြင့်ထိုးသဖြင့် ခြေ ထောက်၌ ဒဏ်ရာရရှိခဲ့သည် ကို မကျေနပ်ဖြစ်ကာ တစ်ရွာ တည်းသားချင်း သံတူးရွင်းဖြင့် ရိုက်သတ်လက်စားချေမှု ဇွန်လ ၂၄ ရက် ညနေက ဖြစ်ပွားခဲ့သည်။ မြို့သစ်မြို့နယ် ပုတီးကုန်း ကျေးရွာအုပ်စု ပုတီးကုန်းရွာတွင် နေထိုင်သူ အသက် (၃၇) နှစ်အရွယ် အမျိုးသမီး၏ ခင်ပွန်းသည် ရွာလယ်လမ်းမပေါ်၌ သွေးများကျဆင်းလျက် လဲကျနေကြောင်း ညီမက လာရောက်ပြောပြသဖြင့် သိရှိရကြောင်း ရဲတပ်ဖွဲ့ စစ်ဆေးချက်မှတ်တမ်းတွင် ဖော်ပြထားသည်။ ထို့နောက် အခင်းဖြစ်နေရာ သို့ လိုက်သွားရာ အသက် (၄၂) နှစ်အရွယ် ခင်ပွန်းသည် ဦးခေါင်း ဒဏ်ရာများဖြင့် မှောက်လျက်လဲ ကျ သေဆုံးနေကြောင်း တွေ့ရှိ ရပြီး ပတ်ဝန်းကျင်အား မေးမြန်း ရာ တစ်ရွာတည်းနေသူ အသက် (၅၃)နှစ်အရွယ် အမျိုးသားက သံတူးရွင်းဖြင့် ရိုက်နှက်သွား သည်ကို သိရှိရသဖြင့် ရဲစခန်းသို့ အကြောင်းကြားခဲ့ကြောင်း ယင်းမှတ်တမ်းတွင်ဆိုသည်။ ‘‘သူတို့က လွန်ခဲ့တဲ့ ၂နှစ် လောက်က ပြဿနာဖြစ်ဖူးတယ် လို့သိရတယ်။ သေဆုံးသူက မှိန်း နဲ့ထိုးလို့ ခြေထောက်မှာ ဒဏ်ရာ ရခဲ့တာကို မကျေနပ်လို့ ပြန်လုပ် တာလို့ လတ်တလော သိရှိထားရ ပါတယ်။ အသေးစိတ် စုံစမ်းစစ် ဆေးနေတုန်းပဲ’’ဟု မြို့သစ်မြို့ နယ် ရဲတပ်ဖွဲ့မှူးရုံး တာဝန်ရှိသူ တစ်ဦးက ပြောသည်။ လက်ရှိတွင် သံတူးရွင်းဖြင့် ရိုက်နှက်ခဲ့သူ အမျိုးသားကို ဖမ်းဆီးထားပြီး မြို့သစ်မြို့မရဲ တပ်ဖွဲ့စခန်းက လူသတ်မှု ပုဒ်မ ဖြင့် အမှုဖွင့်စစ်ဆေးနေသည်။,crime,1
နိုင်ငံတော်အကြည်ညို ပျက်စေမှုပုဒ်မ ၅၀၅(ခ)၊ ၅၀၅ (ဂ)တို့ဖြင့် အမှုဖွင့်ခံထားရသည့် ယခင်မဘသဦးဆောင်ကော်မတီ ၀င်ဟောင်း မောင်သွေးချွန်(ခ) ဦးမြင့်စိုးသည် ယမန်နေ့က ကိုယ် တိုင်လာရောက်အဖမ်းခံပြီး ၎င်း ကို တရားရုံးတွင် ချုပ်ရမန်ယူကာ အချုပ်၌ ထိန်းသိမ်းထားကြောင်း မင်းကင်းမြို့မရဲစခန်းမှူး ဒုရဲမှူး ဦးဌေးက ပြောသည်။ ‘‘ကျွန်တော်တို့က ၂၅ ရက် နေ့ဖမ်း၀ရမ်းထွက်ရမှာဆိုတော့ သူ တို့ကလည်း အချိန်မီလာရောက် ဖြေရှင်းတာပေါ့’’ဟု ၎င်းကပြော ကြားသည်။ ယင်းအမှုနှင့်ပတ်သက်၍ ယမန်နေ့က မင်းကင်းမြို့နယ် တရားရုံးတွင် မောင်သွေးချွန်(ခ) ဦးမြင့်စိုးကို ပထမဆုံးအကြိမ် ရုံး ထုတ်ပြီး တရားလိုကို စတင်စစ် ဆေးခဲ့ကြောင်း ၎င်း၏ရှေ့နေ ဦးအေးပိုင်က ပြောသည်။ ‘‘ဒီနေ့တရားရုံးမှာ စတင်ရင်ဆိုင်ပါပြီ။ တရားလိုကို စတင်စစ်ဆေးပါတယ်။ သူကတော့ အခုမင်းကင်းအချုပ်ထဲမှာပါ’’ဟု ဦးအေးပိုင်က ယမန်နေ့ညပိုင်း၌ ပြောသည်။ မောင်သွေးချွန်သည် ယခု နှစ်မတ်လအတွင်းကမင်းကင်းမြို့ နယ် ကျောက်တန်းကျေးရွာ၌ ပြု လုပ်သည့် ဟောပြောပွဲမှ ဟောပြောချက်အချို့ကြောင့် နိုင်ငံ တော် အကြည်ညိုပျက်စေမှု ပုဒ်မ ၅၀၅(ခ)(ဂ)ဖြင့် အမှုဖွင့် တရားစွဲဆိုခံထားရသည်။ အဆိုပါ ဟောပြောပွဲတွင် မောင်သွေးချွန်(ခ)ဦးမြင့်စိုးက ‘‘လွှတ်တော်ဥက္ကဋ္ဌနှစ်ယောက် စလုံးသည် ခရစ်ယာန်တွေဖြစ် သွားပြီ။ ဗုဒ္ဓဘာသာတွေ အနား မကပ်နိုင်တော့ဘူး။ အဲဒီလိုဖြစ်သွားပြီ။ ကျွန်တော်တို့တောင်း ဆိုခဲ့တဲ့ မျိုးစောင့်ဥပဒေတွေ လွှတ်တော်ထဲမှာ မကြာခင်ဖျက်သိမ်း ကောင်း ဖျက်သိမ်းတော့မယ်’’ ဟု အမျိုးသားလွှတ်တော်နှင့် ပြည်သူ့ လွှတ်တော်ဥက္ကဋ္ဌတို့ကို ရည်ညွှန်း ၍ ဟောပြောခဲ့သည်။ ထို့အပြင် ‘‘ပြည်ထောင်စု မြန်မာနိုင်ငံဆိုတာကနေပြီးတော့ မြန်မာနစ္စတန်၊ မြန်မာနီးရှားနိုင်ငံ တော်စသည်ဖြင့် ဖြစ်ပြီးရင် နိုင်ငံ တော်ဘာသာဟာလည်း ဗုဒ္ဓဘာ သာ မရှိတော့ဘူး။ ဘုရားပုထိုး တွေရဲ့ နေရာမှာ ဗလီတွေပေါ် လာမယ်။ ခရစ်ယာန်ချာ့ချ်ကျောင်း တွေ ပေါ်လာမယ်’’ဟု မောင်သွေး ချွန်က ဟောပြောသည်။ ထို့ကြောင့် ၎င်းကို အရေးယူ ပေးရန် မင်းကင်းမြို့နယ်စီမံခန့်ခွဲ ရေးကော်မတီအဖွဲ့၀င် ဒုတိယမြို့ နယ အုပ်ချုပ်ရေးမှူးဦးနိုင်နိုင်ဇော်က မေလ ၂၁ ရက်တွင် တရားလိုပြုလုပ် အမှုဖွင့်တိုင်ကြားပြီး မင်းကင်းမြို့နယ် တရားရုံးက ဇွန်လ ၁၁ ရက်၌ လက်ခံစစ်ဆေးရန် ဆုံးဖြတ်ခဲ့သည်။ ‘‘သတင်းတွေက အကုန်ပြန့် နေပြီ။ ဂျာနယ်တွေမှာလည်း ပါ နေတယ်။ အဲဒါကြောင့် မင်းကင်း ရဲစခန်းကို သွားရောက်သတင်းပို့ ပြီး စစ်ဆေးခိုင်းတာပေါ့’’ ဟု ကိုယ်တိုင်သွားရောက် ဖမ်းဆီးခံခြင်းနှင့်ပတ်သက်၍ တရားလွှတ်တော်ရှေ့နေ ဦးအေးပိုင်က ပြောသည်။ မဘသအဖွဲ့ကို အမည် ပြောင်းထားသည့် ဗုဒ္ဓဓမ္မပရဟိတ ဖောင်ဒေးရှင်းက မောင်သွေးချွန် ၏ ဟောပြောချက်များကို ထောက်ခံထားပြီး ၎င်းကို တရားစွဲဆိုထားမှုနှင့်ပတ်သက်၍ ပြန်လည်သုံး သပ်ရန် အစိုးရအား တိုက်တွန်းကြောင်း မေလ ၂၇ ရက်က ထုတ်ပြန်ထားသည်။ သိ့ုသော် ယင်းအမှုနှင့်ပတ်သက်၍ လတ်တလောတွင် တစ်စုံတစ်ရာပါ၀င်ဆောင်ရွက်ရန်မရှိကြောင်း အဆိုပါ ဖောင်ဒေးရှင်းဗဟိုဦးဆောင်အဖွဲ့၀င် ဆရာတော်ဒေါက်တာအရှင်သောပါက က မိန့်သည်။ မောင်သွေးချွန်အမှုကို ဇူလိုင်၃ ရက်တွင် ဒုတိယအကြိမ်ရုံးချိန်း ချိန်းဆိုထားသည်။,crime,1
မုံရွာတွင် လူနာသယ် ဆောင်လာသော လူမှုကူညီရေး အသင်း ယာဉ်တစ်စီး အင်ဂျင်ခန်း ရှော့ခ်ဖြစ်၍ မီးလောင်ခဲ့ကြောင်း မုံရွာမြို့နယ် မီးသတ်ဦးစီးမှူး ဦးညီညီဇော်က ပြောသည်။ မုံရွာ-မန္တလေးကားလမ်း ကြေးမုံကျေးရွာ ကားဂိတ်အနီး တွင် ဇွန်လ ၂၃ ရက် မွန်းတည့် ၁၂ နာရီခန့်က ခင်မွန်ကျေးရွာ မြသုခလူမှုကူညီရေးအသင်းမှ ပရိုဘောက်စ် အမျိုးအစား လူမှု ကူညီရေးယာဉ်တစ်စီး မီးလောင် မှုဖြစ်ပွားခဲ့သည်။ ‘‘မုံရွာဆေးရုံကနေ လူနာ သယ်ယူပြီးအပြန် လမ်းမှာ မီး လောင်မှုဖြစ်ပွားတာပါ။ ယာဉ် အင်ဂျင်ခန်း ဘက်ထရီငုတ်မှ ရှော့ခ်ဖြစ်ပြီး ဆီပိုက်လိုင်းမှတစ် ဆင့် မီးကူးစက်လောင်ကျွမ်းတာ ပါ’’ဟု ဦးညီညီဇော်က ပြော ကြားသည်။ မီးလောင်မှုကြောင့် ယာဉ် အင်ဂျင်ခန်းရှိ ဝိုင်ယာကြိုးများ၊ ကူရှင်ထိုင်ခုံများ မီးလောင် ပျက်စီးခဲ့ပြီး ကျပ်သုံး သိန်းဖိုးခန့် ဆုံးရှုံးခဲ့သည်။ မီးလောင်မှုဖြစ်ပွားရာသို့ ကြေးမုံကျေးရွာနှင့် မုံရွေးကျေးရွာ အရန်မီးသတ်စခန်းမှ မီးငြှိမ်း သတ်ယာဉ်တစ်စီး၊ ရေသယ် ယာဉ်တစ်စီးတို့ဖြင့် နာရီဝက်ခန့် အကြာတွင် မီးလုံးဝငြှိမ်းသတ်နိုင် ခဲ့ကြောင်း မီးသတ်ဦးစီးဌာန မှတ် တမ်းများအရ သိရှိရသည်။ အဆိုပါ မီးလောင်မှုနှင့် ပတ်သက်၍ ယာဉ်မောင်းအမျိုး သားကို မုံရွာမြို့ မြို့မရဲစခန်းက ပေါ့ဆမှုကြောင့် မီးလောင်မှု ပုဒ်မ ၂၈၅ အရ အမှုဖွင့်ထားသည်။,crime,1
ရွှေပြည်သာတံတား အဆင်းတွင် YBS (၂၁)ခရီးသည် တင်ယာဉ်နှင့် ဆိုင်ကယ်တစ်စီး မျက်နှာချင်းဆိုင်တိုက်မိသဖြင့် ဆိုင်ကယ်စီးလာသူနှစ်ဦး အခင်း ဖြစ်နေရာ၌ သေဆုံးခဲ့ကြောင်း အမှတ် (၂)ယာဉ်ထိန်းရဲတပ်ဖွဲ့မှူး ရုံး (ရန်ကုန်)မှ ယာဉ်ထိန်းရဲအရာ ရှိတစ်ဦးက ပြောသည်။ ဇွန်လ ၂၄ရက် နံနက် ၉ နာ ရီခွဲတွင် ရွှေပြည်သာတံတားလမ်း အတိုင်း အလယ်ရွာဘက်မှ တ ညင်းကုန်းဘက်သို့ ယာဉ်မောင်း ဦးစိုးမြင့်သန်းမောင်းနှင်လာသည့် YBSယာဉ်သည် ဆိုင်ကယ်ကို တိုက်မိခဲ့ကြောင်း၎င်းက ဆက်လက်ရှင်းပြသည်။ ယာဉ်တိုက်မှုကြောင့် ဆိုင် ကယ်မောင်းနှင်သူ ကိုအောင် အောင်နှင့် ဆိုင်ကယ်နောက်မှ ထိုင်စီးသူ မဇင်အေးမွန်တို့ ဒဏ်ရာများရရှိကာ အခင်းဖြစ်နေရာတွင် သေဆုံးပြီး YBS (၂၁)ယာဉ်မောင်းနှင့် ဆိုင်ကယ်မောင်းနှင်သူတို့ကို အင်းစိန်မြို့မရဲစခန်းတွင် ပုဒ်မနှစ်ခုဖြင့်အမှုဖွင့်အရေး ယူထားသည်။ ဇွန်လ ၂၃ ရက်ကလည်း လှိုင်သာယာမြို့နယ် ရန်ကုန် - ညောင်တုန်းလမ်းမပေါ်တွင် YBS ၇၉ ခရီးသည်တင် ယာဉ်တစ်စီး အရှိန်လွန်ကာလမ်းဘေး ဓာတ် တိုင်နှင့် အမျိုးသားတစ်ဦးကို ၀င်တိုက်မိသဖြင့် အမျိုးသားတစ် ဦးဒဏ်ရာရရှိခဲ့သည်။ ထို့အတူ မေလ ၁၉ ရက် ညကလည်း အင်းစိန်ပန်းခြံဘက်မှ ပြည်တော်သာဘက်သို့ မောင်းနှင်လာသည့် YBS (၂၁ )ခရီး သည်တင်ယာဉ်တစ်စီးအရှိန်လွန် ပြီး တစ်ဖက်ယာဉ်ကြောသို့ ရောက်ရှိကာ မျက်နှာချင်းဆိုင်မှ မောင်းနှင်လာသည့် ကွန်တိန်နာ ယာဉ်ဖြင့်တိုက်မိသဖြင့် လူ ရှစ် ဦးဒဏ်ရာရှိခဲ့သည်။ ၂၀၁၈ အတွင်း 7 Day Daily မှရေးသားဖော်ပြခဲ့သော YBS ခရီးသည်တင်ယာဉ်မတော် တဆမှုခြောက်မှုခန့်ရှိပြီး အဆိုပါယာဉ်တိုက်မှုများအနက် ဖေ ဖော်ဝါရီ ၁၉ ရက်ကပြည်လမ်း ပေါ်တွင်ဖြစ်ပွားသည့် YBS (၉၁)ယာဉ်တိုက်မှုသည် ခရီးသည်အ များဆုံးဒဏ်ရာရှရှိသည့် ယာဉ်မ တော်တဆမှုဖြစ်ကာ ယင်း ယာဉ်တိုက်မှု၌ ခရီးသည် ၁၇ဦးဒဏ်ရာရရှိသည်။,crime,1
ကြက်တိုက်လောင်း ကစားနေသည့် နေရာသို့၀င် ရောက်ဖမ်းဆီးရာ ကရင်ပြည် နယ် နယ်ခြားစောင့်တပ်ဖွဲ့၀င်နှစ် ဦးကို လက်နက်များနှင့်တကွ ဖမ်းဆီးရမိကြောင်း ဘားအံမြို့ နယ်ထုံးအိုင်မြို့နယ်ရဲစခန်း တာ ၀န်ရှိသူတစ်ဦးကပြောသည်။ ဘားအံမြို့နယ် ကော့မူး သွေကျေးရွာ ရွှေကြာရံတောရ ဘုန်းကြီးကျောင်းအနီးတွင် ကြက် တိုက် လောင်းကစားနေကြောင်း သတင်းရရှိသဖြင့် ထုံးအိုင်နယ် မြေရဲစခန်းမှ တာ၀န်ရှိသူများအ ပါအ၀င် ခရိုင်မှုခင်းနှိမ်နင်းရေး အဖွဲ့၊ နယ်ခြားစောင့်တပ်ဖွဲ့တို့ ပါ၀င်သည့် ပူးပေါင်းအဖွဲ့က ဇွန် လ ၂၄ ရက်၌ သွားရောက်ဖမ်း ဆီးခြင်းဖြစ်သည်။ ယင်းကြက်တိုက်လောင်း ကစား၀ိုင်းတွင် ဖမ်းမိခဲ့သည့် ကရင်ပြည်နယ် နယ်ခြားစောင့် တပ်ဖွဲ့ဗဟိုအကြံပေးနှင့် ကွပ်ကဲ ရေးအဖွဲ့မှ တပ်ဖွဲ့၀င်နှစ်ဦးကို လောင်းကစားဥပဒေပုဒ်မဖြင့် ထုံး အိုင်နယ်မြေရဲစခန်းက အမှုဖွင့်အ ရေးယူထားပြီး အာမခံဖြင့်ပြန် လွှတ်ထားကြောင်း ထုံးအိုင်နယ်မြေရဲစခန်းမှ ရဲအရာရှိတစ်ဦးကပြောသည်။ ယင်း တပ်ဖွဲ့၀င်နှစ်ဦးကို မြို့နယ်တရားသူကြီး ညွှန်ကြားချက်အတိုင်း ဆက်လက်အရေးယူမည်ဖြစ်ကြောင်း အဆိုပါရဲအရာရှိက ပြောသည်။ အဆိုပါတပ်ဖွဲ့၀င်နှစ်ဦးကို သေနတ်နှစ် လက်၊ ကျည်ဆန်များနှင့်တကွ ဖမ်းဆီးရမိခြင်းဖြစ်ပြီး ယင်းသေ နတ်နှင့် ကျည်ဆန်များကို ထုံး အိုင်နယ်မြေရဲစခန်းတွင် သိမ်း ဆည်းထားကြောင်း ၎င်းကပြော သည်။ ‘‘အဲဒီနှစ်ယောက်ကို သူတို့ တပ်က လာခေါ်သွားတယ်။ တပ် ကလည်း တပ်စည်းကမ်းအရ အ ရေးယူဆောင်ရွက်နေပါတယ်’’ ဟု အဆိုပါရဲအရာရှိက ပြော သည်။ ကြက်၀ိုင်းတွင် တပ်ဖွဲ့ ၀င်နှစ်ဦးအပြင် အခြားအမျိုးသမီး နှစ်ဦး၊ အမျိုးသား ၁၁ ဦးတို့ကိုပါ ဖမ်းမိပြီး စုစုပေါင်း ၁၅ ဦး ဖမ်းဆီးရမိခဲ့သည်။ ၎င်းတို့အား လုံးကို လောင်းကစားဥပဒေပုဒ်မ ၁၃ (က)နှင့် ၁၄ (က) တို့ဖြင့် အမှုဖွင့်အရေးယူထားသည်။ လောင်းကစားသူများထံမှ ကျပ် ခုနစ်သိန်းခြောက်သောင်းအ ပါအ၀င်တိုက်ကြက်များ၊ လောင်း ကြေးငွေရေးသွင်းထားသည့် စာ ရွက်စာတမ်းများနှင့် ကြက်တိုက် ရာတွင် အသုံးပြုသည့်ဆက်စပ် ပစ္စည်းများဖမ်းဆီးရမိကြောင်း ရဲ မှတ်တမ်းများတွင် ဖော်ပြထား သည်။ လောင်းကစားဥပဒေပုဒ်မ ၁၃ (က) ကိုကျူးလွန်ကြောင်း ထင်ရှားပါက ထောင်ဒဏ်ခြောက် လမှ တစ်နှစ်အထိကျခံရမည်ဖြစ် ပြီး သက်သေခံပစ္စည်းများနှင့် ငွေ များကို ပြည်သူပိုင်အဖြစ်သိမ်း ဆည်းခံရမည်ဖြစ်သည်။ ပုဒ်မ ၁၄ (က) ဖြင့်အရေးယူခံရပါက ထောင်ဒဏ်တစ်နှစ်မှ သုံးနှစ် အထိကျခံရမည်ဖြစ်ပြီး သက် သေခံပစ္စည်းများနှင့် ငွေများ သိမ်းဆည်းခံရမည်ဖြစ်သည်။,crime,1
အဆိုတော်အစ္စဏီအမှု တွင် တရားလိုနှင့်စွပ်စွဲခံရသူ နှစ်ဦးစလုံး၌ သုက်ပိုး၊ သုက် မတွေ့ရှိခဲ့ကြောင်း ရန်ကုန်ပြည်သူ့ဆေးရုံကြီး မှုခင်းဘက်ဆိုင်ရာဆရာ၀န်ကြီးရုံးမှ ကထိက ဦးမင်းသူက ယမန်နေ့ရုံးချိန်းတွင်လာရောက်ထွက်ဆိုသည်။ အစ္စဏီ၏ ခုနစ်ကြိမ်မြောက် ရုံးချိန်းတွင် မှုခင်းဆရာ၀န်ကို စစ်ဆေးရာ ထိုသို့ထွက်ဆိုခဲ့သည်။ အခင်းဖြစ်ပွားသည်မှာ ဧပြီ ၁၁ ရက်နံနက်အစောပိုင်းက ဖြစ် သည်။ ဧပြီ ၁၂ ရက်မွန်းလွဲ ၂နာရီ ၃၅ မိနစ်တွင် မော်ဒယ်စူးရှထက်ကို လတ်တလောကာမစပ်ယှက်ခြင်းရှိ၊ မရှိ မိန်းမကိုယ်ကိုစစ်ဆေးရာ ယောကျ်ားသုက်ပိုးမတွေ့ရှိကြောင်း၊ အစ္စဏီကို ဧပြီ ၁၂ရက်မွန်းတည့် ၁၂ နာရီတွင် စစ်ဆေးရာ အမျိုးသားအင်္ဂါတွင် လတ်တလောဒဏ်ရာမတွေ့ရှိရကြောင်း ထွက်ဆိုသည်။ အထက်ပါတွေ့ရှိချက်များ အရ လတ်တလောကာမစပ်ယှက် ထားခြင်းရှိ၊ မရှိနှင့်ပတ်သက်၍ ဆေးပညာအရ တိကျသောထင် မြင်ချက်မပေးနိုင်ကြောင်း၊ ဆိုလို ရင်းအဓိပ္ပာယ်သည် လတ်တ လော ကာမစပ်ယှက်ခြင်း(သို့မ ဟုတ်) ထိုးသွင်းထားခြင်းရှိ၊ မရှိ အတိအကျမပြောနိုင်ခြင်းကို ဆို လိုကြောင်း ကထိကဦးမင်းသူက ထွက်ဆိုသည်။ အစ္စဏီ၏ အကျိုးဆောင် ရှေ့နေ ဦးကျော်ဇင်ဦးက ‘‘မုဒိမ်းမှု ဆိုတဲ့ကိစ္စမှာ အဓိကသုက်ပိုး၊ သုက်ရည်တွေ့ရှိရမယ်။ အခု သုက်ပိုး၊ သုက်ရည်က အကျင့်ခံရ သူရော၊ ကျင့်တဲ့သူရောမှာ မရှိပါ ဘူးဆိုတော့ မီဒီယာတွေရော ဘယ်လိုအဖြေပေးမလဲ’’ ဟု ပြော သည်။အဆိုပါရုံးချိန်းတွင် မှုခင်း ဆရာ၀န်က မော်ဒယ်စူးရှထက်၏ ဒဏ်ရာများနှင့်ပတ်သက်၍ ဆေး စစ်ချက်အဖြေများကိုလည်းထွက် ဆိုသည်။ ယင်းထွက်ဆိုချက်တွင် နာ ကျင်စေမှုအရ ဆေးစစ်ချက်အ ဖြေသည် သာမန်ပွန်းရှဖူးရောင် ဒဏ်ရာများသာဖြစ်ပြီး စွပ်စွဲခံရ သူ အဆိုတော်အစ္စဏီ၌ အလားသဏ္ဌာန်တူ ဒဏ်ရာများစစ်ဆေးတွေ့ရှိရကြောင်း၊ တရားလို စူးရှထက်က သွားကျိုးသည်ဟု အချို့သော အင်တာဗျူးများတွင် ဖြေကြားထားသော်လည်း ဆေးစစ်ချက်များနှင့် မှုခင်းဆရာ၀န် ထွက်ဆိုချက်အရ အလှစွပ်သွားအတုထိပ်ဖျားပဲ့ဟုသာပါ၀င်ပြီးဒဏ်ရာဟုမမှတ်ယူကြောင်း၊ ဆက်ထားသောလက်ခလယ်လက်သည်းနှင့် လက်သူကြွယ် လက်သည်းထိပ်ကျိုးကာ ရင်ဘတ်အောင့်သည်ဟု ပြောသော်လည်း ဓာတ်မှန်ရိုက်ကြည့်ပြီးနောက် အတွင်းဒဏ်ရာတစ်စုံတစ်ရာမရှိသဖြင့် ဆေးကုသရန်မလိုကြောင်း၊မျက်စိမှုန်ဝါးဖြစ်သည်ဟု ပြောကြားသော်လည်း မျက်လုံးသည်သာမန်အမြင်ရှိပြီး ဒဏ်ရာမရှိကြောင်း၊ ဦးခေါင်းဓာတ်မှန်၊ နံရိုးဓာတ်မှန်၊ ၀မ်းဗိုက်ဓာတ်မှန်များအရ အားလုံးကောင်းမွန်နေပြီး အတွင်းအူကလီစာများတွင် ဒဏ်ရာမရှိဟုဆေးစစ်ချက်အဖြေတွင် ပါရှိကြောင်းထွက်ဆိုသည်။ မှုခင်းဆရာ၀န်ထွက်ဆိုအ ပြီး အပြန်အလှန်မေးခွန်းများမေး ပြီးနောက် ဆက်လက်၍ တရား လိုစူးရှထက်ကို တံခါးပိတ်စစ် ဆေးခဲ့သည်။ စွပ်စွဲခံရသူဘက်က အွန် လိုင်းမီဒီယာတစ်ခုမှ တရားလို စူးရှထက်ကို မေးမြန်းထားသည့် အင်တာဗျူးဗီဒီယိုဖိုင်ကို သက် သေခံတင်ချိန်တွင် ရုံးချိန်းကို အဆုံးသတ်ခဲ့ကြောင်း တရားလို ၏ ရှေ့နေဦးရောဘတ်စန်းအောင်က ပြောသည်။ ‘‘Cele 7 ကအင်တာဗျူးအ ခွေကို သက်သေခံတင်တယ်။ တ ရားလိုဘက်ကနေ ကန့်ကွက် တယ်။ ဓာတ်ပုံတွေထုတ်ပါ။ စာ သားတွေကိုရေးပြီး သတ်သတ် တင်ပါလို့ တင်ပြတယ်။ တရား ရုံးက လာမယ့်ဇူလိုင် ၂ ရက်နေ့မှာ အဲဒီအခွေကို သက်သေခံအဖြစ် လက်ခံ၊ မခံကို အမိန့်ချပေးမယ်’’ ဟု ၎င်းကပြောသည်။ စွပ်စွဲခံရသူအဆိုတော်အစ္စ ဏီသည် ဇွန်လ ၂၅ ရက်ရုံးချိန်း အထွက်တွင် ‘‘ယုံကြည်ပေးတဲ့ပရိ သတ်ကြီးကို ကျေးဇူးအများကြီး တင်ပါတယ်ဗျာ။ အချိန်ကစကား ပြောသွားမှာပါ’’ ဟု မီဒီယာများ အား ပြောသည်။ တရားလိုဇာခြည်ဌေး (ခ) စူးရှထက်က ရုံးချိန်းမှ အပြန်တွင် တရားဥပဒေအတိုင်း ဆက်လက် ဆောင်ရွက်မည်ဟု မီဒီယာများ အား ဖြေကြားသည်။အမှုအတွက် တရားလိုမော်ဒယ်စူးရှထက်အပါအ၀င် တရားလိုပြသက်သေ ၁၁ ဦးတင်သွင်းထားသည်။ အစ္စဏီကို အဓမ္မပြုကျင့်မှု၊ ဘေးဖြစ်စေသော လက်နက်ဖြင့်နာကျင်စေမှုနှင့် သာမန်နာကျင်စေမှုပုဒ်မ သုံးခုဖြင့် မေလ၁၀ရက်က စတင်၍ တရားစွဲဆိုခဲ့သည်။,crime,1
ဆိုင်ကယ်စီးလာသည့် အမျိုးသမီးတစ်ဦးဆွဲထားသည့် ရွှေဆွဲကြိုးကို နေ့ခင်းကြောင် တောင် ဆွဲဖြတ်ကာ ဆိုင်ကယ် ဖြင့် ထွက်ပြေးသည့် အမျိုးသား နှစ်ဦးကို လေးနာရီအတွင်း ဖမ်းမိ ကြောင်း ရန်ကုန်တိုင်းရဲတပ်ဖွဲ့ရုံး က သတင်းထုတ်ပြန်သည်။ ဖြစ်စဉ်မှာ ဇွန်လ ၂၄ ရက် မွန်းလွဲ ၁၂ နာရီခွဲက နတ်စင်ကုန်း ကျေးရွာဘက်မှ တရုတ်ကုန်း ကျေးရွာဘက်သို့ ဆိုင်ကယ်စီးနင်း လာသော အမျိုးသမီး၏ ဆိုင် ကယ်အနီးသို့ အမျိုးသားနှစ်ဦးစီး လာသည့် ဆိုင်ကယ်က ဘေးချင်း ယှဉ်ကပ်လာပြီး လည်ပင်းတွင် ဆွဲထားသည့် သုံးကျပ်သားခန့်ရှိ Mc ဆွဲကြိုးကို ဖြတ်ကာ မောင်းနှင်ထွက်ပြေးသဖြင့် ရဲစခန်းတွင် အမှုဖွင့်တိုင်ကြားခဲ့သည်။ ရဲတပ်ဖွဲ့မှ ပြစ်မှုကျူးလွန်သူ နှစ်ဦး၏ ပုံသဏ္ဌာန်နှင့် အချက်အ လက်များကို တောင်ပိုင်းခရိုင်မြို့ နယ်ရှိ ရဲစခန်းများသို့ ဖြန့်ဝေခဲ့ သည်။ ထို့နောက် ဒလ-တွံတေး ကားလမ်းမပေါ်တွင် လုယက်မှု ကျူးလွန်သူနှစ်ဦးနှင့် ပုံစံတူအမျိုး သားနှစ်ဦးစီးလာသည့် ဆိုင်ကယ် ကို ဒလမြို့မရဲစခန်း တပ်ဖွဲ့ဝင်များ က တားဆီးစစ်ဆေးရာ ဆိုင် ကယ်တူးဘောက်စ်အတွင်းမှ အပေါင်ဗောက်ချာနှစ်ရွက်နှင့် ကျပ်၁၈ သိန်းခန့် တွေ့ရှိရာမှ လုယက်မှု ပေါ်ပေါက်ခဲ့သည်။ ဖမ်းဆီးခံရသူနှစ်ဦးသည် ကော့မှူးမြို့နယ် ထန်းတပင်ကျေး ရွာနေ အသက် (၂၅)နှစ်အရွယ် ရဲလင်းနိုင်နှင့် (၁၉)နှစ်အရွယ် ဝင်းဆန်းကျော်တို့ဖြစ်ပြီး အမျိုး သမီးတစ်ဦးထံမှ လုယက်ခဲ့သည့် ရွှေဆွဲကြိုးကို ပေါင်နှံပြီးပြန်လာ စဉ် ဖမ်းဆီးနိုင်ခဲ့ကြောင်း ရဲတပ်ဖွဲ့ထုတ်ပြန်ချက်တွင် ဖော်ပြထား သည်။ ရွှေဆွဲကြိုးလုယက်မှုဖြင့် သံသယရှိသော ဖမ်းဆီးခံထားရ သည့် အမျိုးသားနှစ်ဦးကို ကော့ မှူးမြို့မရဲစခန်းက အမှုဖွင့်ကာ အခြားပြစ်မှုကျူးလွန်ခဲ့ခြင်း ရှိ၊ မရှိ ဆက်လက်စစ်ဆေးနေသည်။,crime,1
မုံရွာမြို့တွင် မူးယစ်ဆေး ဝါးလက်၀ယ်တွေ့ရှိသော ရဲတပ် သားတစ်ဦးကို အမှုဖွင့်စစ်ဆေး နေကြောင်း မုံရွာမြို့နယ်မြေရဲ တပ်ဖွဲ့စခန်းမှူး ရဲအုပ်ဆန်းလင်း က ပြောသည်။ မုံရွာမြို့ စက်မှုဇုန်ရပ်ကွက် တွင် မူးယစ်ဆေးဝါးရောင်းနေ သည့် သတင်းအရ နယ်မြေခံရဲ တပ်ဖွဲ့၀င်များက ဇွန်လ၁၈ ရက်၌မသင်္ကာဖွယ်အမျိုးသားတစ်ဦးကို စစ်ဆေးရာ ရဲတပ်သားတစ်ဦးဖြစ် နေပြီး မူးယစ်ဆေးဝါးများနှင့်အ တူ ဖမ်းမိခဲ့သည်။ ‘‘မသင်္ကာလို့ စစ်ဆေးလိုက် တဲ့သူက တိုင်းအကူရဲတပ်ဖွဲ့က ရဲတပ်သားတစ်ဦး ဖြစ်နေတယ်။ လောလောဆယ်တော့ အမှုဖွင့် စစ်ဆေးနေပါတယ်’’ဟု ရဲအုပ် ဆန်းလင်းက ပြောသည်။ အသက် (၃၂) နှစ်အရွယ် အဆိုပါရဲတပ်ဖွဲ့၀င်သည် စစ် ကိုင်းတိုင်းဒေသကြီး ရဲတပ်ဖွဲ့အ ကူတပ်ဖွဲ့ခွဲတွင် တာ၀န်ထမ်း ဆောင်နေသူဖြစ်ပြီး ၎င်း၏ ခရီး ဆောင်အိတ်အတွင်း ဘိန်းဖြူဟု ယူဆရသော အမှုန့်များတွေ့ခဲ့ သည်။ ဆပ်ပြာခွက်ဖြင့် ထည့်လျက် ဘိန်းဖြူဟု ယူဆရသော အလေး ချိန် ၁၁ ဂရမ်ရှိ ဖြူဝါကျားတစ် ထုပ်၊ ငွေရောင်ပလတ်စတစ်အိတ် အတွင်း ဘိန်းဖြူဟုယူဆရသော အလေးချိန် ၁၁ ဂရမ်ရှိ ဖြူဝါကျား တစ်ထုပ်၊ ပုလင်းငယ်ဖြင့်ထည့် လျက် သုညဒသမ၀၅ ဂရမ်ခန့်၊ နံပါတ်မပါ 125 ဆိုင်ကယ်တစ်စီးနှင့် ဖုန်းတစ်လုံးကို ရဲတပ်ဖွဲ့က သိမ်းဆည်းခဲ့သည်။ ထို့နောက် ဖမ်းမိသည့် ရဲတပ်သား၏ ပြောကြားချက်အရ ရဲ ကင်းရုံးအိပ်စင်ကို ဆက်လက်ရှာ ဖွေရာ အနက်ရောင်ခရီးဆောင် အိတ်အတွင်းမှ ကျပ်သိန်း ၂၀၀ ခန့်တန်ဖိုးရှိ ဘိန်းဖြူဟု ယူဆရသည့် ဖြူဝါကျားအမှုန့် ၃ဒသမ၂ ဂရမ်ကိုပင်နီဆီလင်ပုလင်း ၁၆ လုံးအ တွင်းတွေ့ခဲ့ကြောင်း ရဲမှတ်တမ်း တွင် ဖော်ပြထားသည်။ အဆိုပါရဲတပ်သားကို မုံရွာ မြို့ နယ်မြေရဲစခန်းက မူးယစ်ဆေးဝါးနှင့် စိတ်ကို ပြောင်းလဲစေတတ်သော ဆေးဝါးများဆိုင်ရာ ဥပဒေ ပါ မူးယစ်ဆေးဝါးများ လက်၀ယ် ထားရှိခြင်းနှင့် ဖြန့်ဖြူးခြင်းပုဒ်မ၂ခုဖြင့် အမှုဖွင့်စစ်ဆေးနေသည်။,crime,1
ခွင့်ရက်ရ၍ ရန်ကုန် မြို့ရှိ မိသားစုထံခေတ္တပြန်လာ သည့် တပ်မတော်သားတစ်ဦး ယာဉ်တိုက်ခံရပြီး သေဆုံးခဲ့ သည်။ ရှမ်းပြည်နယ်တောင်ပိုင်း ပင်လုံမြို့ရှိ ခမရ (၅၁၃) တွင် တာ၀န်ထမ်းဆောင်နေသည့် အ သက် (၁၉) နှစ်အရွယ် တပ်မ တော်သားသည် ဇွန်လ ၁၉ ရက် ၌ ယာဉ်တိုက်ခံရသည်။ လှိုင်သာယာဘက်မှ ရွှေ ပြည်သာဘက်သို့ မောင်းနှင်လာ သည့် YBS (၇၉) ခရီးသည်တင် ယာဉ်သည် ဘုရားလမ်းမှတ်တိုင် အနီးတွင် အရှိန်လွန်ကာတစ် ဖက်ယာဉ်ကြောသို့ ရောက်ရှိပြီး တပ်မတော်သား စီးလာသည့် ဆိုင်ကယ်ကို တိုက်မိခြင်းဖြစ် သည်။ ယာဉ်တိုက်မှုဖြစ်ပွားပြီး နောက် ခရီးသည်တင်ယာဉ် မောင်း ထွက်ပြေးတိမ်းရှောင်နေပြီး ဒဏ်ရာရခဲ့သည့် တပ်သားကို လှိုင်သာယာပြည်သူ့ဆေးရုံသို့ တင်ပို့စဉ်သေဆုံးကြောင်း သောင် ကြီးနယ်မြေရဲစခန်းမှ ရဲအရာရှိ တစ်ဦးကပြောသည်။ တိမ်းရှောင်နေသည့် ယာဉ် မောင်းကို သောင်ကြီးနယ်မြေရဲ စခန်းက ပေါ့လျော့မှုကြောင့် လူ သေဆုံးမှုပုဒ်မ၊ ယာဉ်မဆင်မခြင် မောင်းနှင်မှုနှင့် ထွက်ပြေးတိမ်း ရှောင်မှုပုဒ်မတို့ဖြင့် အမှုဖွင့်စုံစမ်း နေသည်။,crime,1
ရိုက်တာသတင်းထောက်နှစ်ဦးအမှုကို လာမည့်ရုံးချိန်းတွင် စွဲချက်တင်သင့်၊ မတင်သင့် နှစ်ဖက်လျှောက်လဲချက်များပေး မည်ဖြစ်ကြောင်း သတင်းထောက်နှစ်ဦး၏ ရှေ့နေ ဦးသန်းဇော်အောင်က ပြောသည်။ ယမန်နေ့က ရိုက်တာသတင်းထောက် နှစ်ဦးကို ၂၇ ကြိမ်မြောက်ရုံးထုတ်စစ်ဆေးရာ ၂၂ ဦးမြောက် တရားလိုပြသက်သေအဖြစ် မှုခင်းရဲတပ်ဖွဲ့ နည်းပညာမှုခင်းဌာန (CID)မှ ရဲမှူးတင်၀င်းမောင်ကို စစ်ဆေးရာ တရားလိုပြသက်သေအားလုံး စစ်ဆေးပြီးဖြစ်သည်။ ‘‘တရားလိုပြသက်သေတွေ စစ်ဆေးပြီးပြီဆိုတော့ လာမယ့်ရုံး ချိန်းမှာ စွဲချက်တင်သင့်၊ မတင် သင့် နှစ်ဖက်လျှောက်လဲချက်တွေပေးကြမှာပေါ့။ အဲဒီအပေါ်မူတည် ပြီး တရားသူကြီးက အမိန့်ချပေး မယ်’’ဟု ၎င်းက ဆက်လက်ပြော ကြားသည်။ နှစ်ဖက်လျှောက်လဲချက် များပေးရန် ဇူလိုင် ၂ ရက်တွင် ရုံးချိန်း ဆင့်ခေါ်ထားသည်။ အဆိုပါအမှုတွင် တရားလို ပြသက်သေ စုစုပေါင်း ၂၅ ဦးတင် သွင်းထားသော်လည်း လက်ရှိ ၂၂ ဦးစစ်ဆေးပြီးချိန်တွင် ကျန်သည့် တရားလို သုံးဦးကို သက်သေအ ဖြစ်မှ ပယ်ဖျက်ခဲ့သည်။ ပယ်ဖျက်ခဲ့သည့် တရားလို သုံးဦးထဲတွင် ရဲတပ်ဖွဲ့မှ ထုတ် ပယ်ခံခဲ့ရသော တပ်ကြပ်ကြီး ခင် မောင်လင်းပါ၀င်ပြီး ၎င်းကို ရှာဖွေမတွေ့ဟု ဆိုကာ သက်သေအဖြစ် မှ ပယ်ဖျက်ခဲ့သည်။ ကျန်သည့်နှစ်ဦးကို စစ်ဆေးရန် မလိုအပ်၍ ပယ်ဖျက်ခဲ့သည်။ ‘‘ဒီနေ့တရားစွဲအဖွဲ့အစည်း က ဥပဒေအရာရှိဘက်က တင်ပြ တယ်။ သူတို့မြိတ်ဘက်မှာသွား ရှာတယ်။ ရှာတဲ့အခါမှာလည်း သူ တို့သတင်းရရှိတယ်ဆိုတဲ့နေရာ မှာ မနေပါဘူးဆိုတဲ့အကြောင်း ပြန်ကြားစာကို ရုံးတော်ကို တင်ပြ လာတယ်။ အဲဒီအတွက် အပေါ်ကနေပြီးတော့ ရှာမတွေ့တော့ဘူး ပေါ့နော်။ အဲဒါကြောင့် သူတို့တပ်ကြပ်ကြီး ခင်မောင်လင်းကို ပယ် လိုက်တာ’’ဟု ဦးသန်းဇော်အောင် က ပြောသည်။ တရားလိုဘက်မှ တပ်ကြပ် ကြီး ခင်မောင်လင်းကို သက်သေ အဖြစ်မှ ပယ်ခဲ့သော်လည်း တရားပြိုင်ဘက်က ရှာဖွေ၍ သက်သေတင်သွင်းနိုင်ကြောင်း သတင်းထောက်များ၏ ရှေ့နေဦးခင် မောင်ဇော်က ပြောသည်။ ထို့အ ပြင် ယခုကြားနာမှုအပြီးတွင် သ တင်းထောက်များ တရားသေ လွတ်မြောက်လာရန် မျှော်လင့် ကြောင်း ဦးခင်မောင်ဇော်က ပြောသည်။ ‘‘ဒီနေ့ထိအောင် သက်သေ တွေထွက်ဆိုတာနဲ့ ပတ်သက်ပြီး တော့ပေါ့။ ဒီနေ့ထွက်ဆိုသွားတဲ့ အမှုစစ်ကလည်း သူတို့စာရွက်စာ တမ်းတွေနဲ့ ပတ်သက်ပြီးတော့ ဘယ်လိုရရှိခဲ့တယ်ဆိုတာ သူတို့ သက်သေပြနိုင်ခြင်းမရှိဘူး။ ကျွန် တော်တို့လက်ထဲကို ဘယ်လိုမျိုး ရောက်လာတယ်ဆိုတာလည်း သူတို့မပြနိုင်ဘူး’’ဟု တရားရုံးမှ ပြန်ထွက်လာသော ဖမ်းဆီးခံရိုက် တာသတင်းထောက် ကို၀လုံးက သတင်းထောက်များအား ပြော သည်။ ၎င်းတို့နှစ်ဦးဖမ်းဆီးခံရခြင်း သည် ရခိုင်ပြည်နယ်အရေး သတင်း လိုက်ခဲ့ခြင်းကြောင့် ဖမ်းဆီးခံရ ခြင်းဖြစ်သည်ကို နိုင်ငံတော်၏ အတိုင်ပင်ခံပုဂ္ဂိုလ် ဒေါ်အောင် ဆန်းစုကြည်သိစေချင်ကြောင်း ကို၀လုံးက ဆက်လက်ပြောသည်။နိုင်ငံတော်၏ အတိုင်ပင်ခံ ပုဂ္ဂိုလ် ဒေါ်အောင်ဆန်းစုကြည် သည် NHK သတင်းဌာနနှင့် အင် တာဗျူးတွင် ရိုက်တာသတင်း ထောက်နှစ်ဦးမှာ ရခိုင်အရေးကို သတင်းယူ၍ ဖမ်းဆီးခြင်းမဟုတ် ဘဲ နိုင်ငံတော်လျှို့၀ှက်ချက်ဥပဒေ ကို ချိုးဖောက်သဖြင့် အဖမ်းခံရ ခြင်းဖြစ်ကြောင်း၊ ၎င်းတို့အပြစ် ကင်း၊ မကင်း တရားစီရင်မှုကသာ ဆုံးဖြတ်ရမည်ဖြစ်ကြောင်း ဖြေကြားခဲ့သည်။ ရိုက်တာသတင်းဌာနမှ မြန်မာသတင်းထောက် ကို၀လုံးနှင့် ကိုကျော်စိုးဦးတို့သည် နိုင်ငံတော်လျှို့၀ှက်ချက် အက်ဥပဒေချိုးဖောက်သည်ဆိုကာ ခြောက်လကျော်ကြာဖမ်းဆီးခံထားရပြီး တရားရင်ဆိုင်နေရသည်။,crime,1
မောင်တောမြို့နယ် ငါးခူရရဲစခန်းအကြမ်းဖက်တိုက် ခိုက်ခံရမှုနှင့် ဆက်စပ်ဖမ်းဆီးခံ ရသည့် ပြည်ခိုင်ဖြိုးအမတ် ဟောင်းဦးအောင်ဇော်၀င်း(ခ) ဇော်ကီးအာမတ်အပေါ် စွပ်စွဲ ချက်သည် ခိုင်လုံသောသက်သေ မရှိဆိုကာ မောင်တောခရိုင် တရားရုံးက စွဲချက်မတင်မီလွှတ် ပေးခ့ဲသည်။ ဦးအောင်ဇော်၀င်းကို မောင် တောခရိုင်တရားရုံးက ဇွန်လ ၂၀ ရက်တွင် တရားရှင်လွှတ်ပေးခဲ့ပြီး တရားစွဲအဖွဲ့အစည်းက ခိုင်လုံ သောသက်သေရလျှင် ထပ်မံတ ရားစွဲဆိုနိုင်ကြောင်း မောင်တော ခရိုင်ဥပဒေရုံးမှ အရာရှိတစ်ဦးက ပြောသည်။ ၎င်းသည် ၂၀၁၆ အောက်တို ဘာက ငါးခူရရဲစခန်းအကြမ်းဖက် တိုက်ခိုက်ခံရသည့်ဖြစ်စဉ်တွင် အ ကြမ်းဖက်သူများအား ငွေကြေး ထောက်ပံ့ခဲ့ကြောင်း ဖမ်းဆီးခံ ထားရသူအချို့က ထွက်ဆိုသ ဖြင့် ၎င်းကိုအခြားဘင်္ဂါလီ ၄၅ ဦး နှင့်အတူ အမှုဖွင့်တရားစွဲဆိုခဲ့ သည်။ သို့သော် ၎င်းသည် တရားခံ ပြေးအဖြစ်ရှိနေခဲ့ပြီး ဖေဖော်ဝါရီ ၂၈ ရက်ကရန်ကုန်အပြည်ပြည် ဆိုင်ရာလေဆိပ်တွင် ဖမ်းမိခဲ့ သည်။ ‘‘သူ့ကိုတရားစွဲတဲ့အခါ တရားခံနှစ်ယောက်ထွက်ချက်မှာ ငွေကြေးထောက်ပံ့တယ်ဆိုတဲ့ အချက်နဲ့ ငွေထောက်ပ့ံကြောင်း ခိုင်လုံတဲ့စာရွက်စာတမ်းအ ထောက်အထားတွေလည်း မပြ နိုင်ဘူး။ အဲဒါကြောင့် သက်သေ မခိုင်လုံလို့ တရားရှင်လွှတ်ပေးခဲ့ တာဖြစ်တယ်’’ ဟု ဥပဒေအရာရှိ က ပြောသည်။ မောင်တောဒေသတွင် ပြီးခဲ့ သည့် ၂၀၁၆ အောက်တိုဘာက နယ်ခြားစောင့်ရဲဌာနချုပ်၊ ငါးခူရ ရဲစခန်းနှင့် ကိုးတန်ကောက်ရဲ စခန်းတို့ အကြမ်းဖက်တိုက်ခိုက်ခံ ခဲ့ရပြီး ယင်းဖြစ်စဉ်နှင့်ပတ်သက် ၍ ထွက်ပြေးတိမ်းရှောင်နေသူ တရားခံပြေးငါးရာကျော်ရှိသည်။,crime,1
"တရုတ်နိုင်ငံတွင် အလုပ်ရမည်ဟု ပြောကာ အသက် (၂၀)အရွယ် မိန်းကလေး ကို တရုတ်အမျိုးသားထံ ရောင်း စားခဲ့သူများအနက် ဖမ်းမိသည့် တရားခံနှစ်ဦးအား အလုပ်ကြမ်း နှင့် ထောင်ဒဏ် နှစ် ၂၀ စီ ချမှတ်ခဲ့သည်။ ရုံးတော်သို့ တင်သွင်းထား သည့် သက်သေများကို စစ်ဆေး ကာ ပြစ်မှုကျူးလွန်ကြောင်း ထင် ရှားသဖြင့် လူကုန်ကူးမှု တားဆီး ကာကွယ်ရေးဥပဒေပုဒ်မ ၂၈ (က)အရ ရန်ကုန်အရှေ့ပိုင်းခရိုင် တရားရုံးက ဇွန်လ ၂၇ ရက်တွင် အမိန့်ချမှတ်ခဲ့သည်။ အဆိုပါ လူကုန်ကူးမှုတွင် ပြစ်မှုကျူးလွန်ရာ၌ ပါဝင်သူငါးဦး ရှိပြီး ရဲတပ်ဖွဲ့က ဖမ်းဆီးနိုင်ခဲ့သည့် အသက်(၃၂)နှစ်အရွယ် ရန်နိုင်နှင့် (၄၂) နှစ် အရွယ်ဒေါ်ခင်စန်းအေးတို့နှစ်ဦးအား တရားရုံးကအမိန့်ချမှတ်ပြီး သုံးဦးကို တရားခံပြေးအဖြစ် ကြေညာခဲ့သည်။ ဒေါပုံမြို့နယ်တွင် နေထိုင် သည့် အသက် (၂၀)အရွယ် မိန်းကလေးကို တရုတ်နိုင်ငံရှိ စတီးစက်ရုံ၌ အလုပ်ရမည်ဆို ကာ ဒေါ်ခင်စန်းအေး၊ ရန်နိုင်နှင့် အခြားသုံးဦးက တရုတ်နိုင်ငံသို့အဆင့်ဆင့်ခေါ်ဆောင်ခဲ့ကြောင်း ရဲ မှတ်တမ်းတွင် ဖော်ပြထားသည်။ ထို့နောက် ရွှေလီမြို့မှတစ် ဆင့် ယူနန်ပြည်နယ်ရှိ တရုတ် အမျိုးသားတစ်ဦးထံတွင် လက် ထပ်ထိမ်းမြားရန် ယွမ်ငွေ ၁၃၀,၀၀၀ ဖြင့် ရောင်းစားပြီး ၎င်းသည် ၂၀၁၇ ဧပြီ ၂၇ ရက်က မြန်မာနိုင်ငံသို့ ပြန်လည်ရောက်ရှိလာကြောင်း ရဲမှတ်တမ်း၌ ဖော်ပြထားသည်။",crime,1
စင်ကာပူနိုင်ငံ Choa Chu Kaung နယ်မြေတွင် အ သက် (၇၀)အရွယ် အိမ်ရှင်အဘွား အိုတစ်ဦး အသတ်ခံရမှုဖြင့် ဖမ်း ဆီးခံထားရသော မြန်မာအိမ်အ ကူအမျိုးသမီးတစ်ဦးကို လူသတ် မှုဖြင့် တရားရုံး၌ စွဲချက်တင်ခဲ့ သည်။ အသက် (၂၄)နှစ်အရွယ် မြန်မာအိမ်အကူ ဇင်မာနွေသည် ဇွန်လ ၂၅ ရက်တွင် အိမ်ရှင် အဘွားအိုကို သတ်ဖြတ်သည်ဟု စွပ်စွဲချက်ဖြင့် တရားရုံးတင်ခံရကြောင်း စင်ကာပူအခြေစိုက် The Straits Times သတင်းဌာနက ဖော်ပြထားသည်။ ဇွန်လ ၂၅ ရက် နေ့လယ်တွင် Choa Chu Kaung North 6 လမ်းရှိ တိုက်အမှတ် (၇၉၁) တွင် နေထိုင်သော အိမ်ရှင်အဘွားအိုတစ်ဦး သေဆုံးမှုနှင့်ပတ်သက်ပြီး ယင်းအိမ်တွင် အိမ်အကူအလုပ် လုပ်ကိုင်နေသော မြန်မာအိမ်အကူအမျိုးသမီးကို စင်ကာပူရဲတပ်ဖွဲ့က လိုက်လံရှာဖွေပြီး ယင်းနေ့တွင် ဖမ်းဆီးခဲ့ခြင်းဖြစ်သည်။ ယမန်နေ့ တရားခွင်သို့ ဇင် မာနွေကို ခေါ်ဆောင်လာခြင်း မရှိဘဲ ၎င်းအား ချုပ်နှောင်ထားသော ဗဟိုရဲဌာနမှ ဗီဒီယိုလိုင်းမှတစ်ဆင့် ဆက်သွယ်အသိပေးကြောင်း ရုံးထုတ်ရာသို့ သွားရောက်နားထောင်ခဲ့သူ မြန်မာ လုပ်သားများအရေး ကူညီပေးနေ သော အမည်မဖော်လိုသူတစ်ဦး က ပြောသည်။ ‘‘သံရုံးက ဒီနေ့ တရားရုံးကို သွားပြီး နားထောင်ဖြစ်ပါတယ်။ ဒီနေ့ကတော့ တရားရုံးတင်တာ ပေါ့နော်။ စင်ကာပူရဲကတော့ ဘာမှ တရားဝင်မပြောသေးပါ ဘူး။ ရဲတွေကလည်း ဘာမှမပြော သေးဘူး။ သံရုံးကတော့ ပူးပေါင်း ပြီး ဆောင်ရွက်ပေးနေပါတယ်’’ ဟု စင်ကာပူနိုင်ငံဆိုင်ရာ မြန်မာ သံရုံးမှ တာဝန်ရှိသူတစ်ဦးကပြောသည်။ နောက်တစ်ကြိမ် ရုံးချိန်းကို ဇူလိုင် ၄ ရက်တွင် ချိန်းဆိုထား ကြောင်း ၎င်းက ဆက်လက်ပြော သည်။ စင်ကာပူတွင် လူသတ်မှု ကျူးလွန်သူများသည် သေဒဏ် နှင့် ရင်ဆိုင်ရမည်ဟု The Straits Times သတင်းဌာနက ရေးသား ထားသည်။,crime,1
တရုတ်နိုင်ငံတွင် တရား မ၀င်နေထိုင်ခြင်းကြောင့် ဖမ်းဆီး ခံထားရသော မြန်မာနိုင်ငံသား ၃၂၀ ဦးကို မြန်မာ-တရုတ်နယ် စပ် မူဆယ်နယ်စပ်ဂိတ်ပေါက်မှ တစ်ဆင့် ဇွန်လ ၂၉ ရက်က ပြန် လည်လွဲှပြောင်းပေးခဲ့သည်။ မြန်မာ-တရုတ် နယ်စပ် မူဆယ်မြို့နယ် နန်းတော်ပေါက် ဂိတ်မှတစ်ဆင့် ဇွန်လ ၂၉ ရက် နံနက်တွင် တရုတ်နိုင်ငံ တာ၀န်ရှိသူများက လွဲှပြောင်းပေးပြီး မြန်မာနိုင်ငံဘက်မှ အထွေထွေအုပ်ချုပ် ရေးဦးစီးဌာနနှင့် လူ၀င်မှုကြီးကြပ် ရေးဦးစီးဌာနပါ၀င်သော ပူးပေါင်းအဖွဲ့က စိစစ်လက်ခံခဲ့သည်။ ‘‘အကြောင်းအမျိုးမျိုးနဲ့ ဖမ်း ဆီးခံရတဲ့ သူတွေကို ပြန်လွှဲပေး တာပါ။ အများစုက အလယ်ပိုင်း ဒေသက သူတွေပါ’’ဟု ပြန်လည် လက်ခံရေးအဖွဲ့တွင်ပါ၀င်သော မူဆယ်မြို့နယ် ဒုမြို့နယ် အုပ်ချုပ် ရေးမှူး ဦးအောင်ကျော်မိုးက ပြောသည်။ တရုတ်နိုင်ငံတွင် တရားမ ၀င် နေထိုင်သူ၊ နေထိုင်ခွင့် သက် တမ်းကုန်ဆုံးပြီး ကန့်သတ်ထားသော နေရာများ၌ နေထိုင်သူများ နှင့် လူကုန်ကူးခံရသူများကို တရုတ်ရဲတပ်ဖွဲ့က ဖမ်းဆီးပြီး နှစ်နိုင်ငံအစိုးရ ညှိနှိုင်းမှုဖြင့် ပြန်လည် လွဲှပြောင်း ပေးလေ့ရှိသည်။ ဖမ်းဆီးခံရပြီး ပြန်လည်ရောက်ရှိလာသူများကို နယ်စပ်ဒေသမှ အုပ်ချုပ်ရေးတာ၀န်ရှိသူများက ပညာပေးဟောပြောပြီး နေရပ်သို့ ပြန်နိုင်ရေးဆောင်ရွက်ပေးလေ့ရှိသည်။,crime,1
ချောင်းသာသို့သွားရန် ကားငှားပြီး ယာဉ်မောင်းအား သတ်ကာ ယာဉ်ကိုယူဆောင်သူ လေးဦးအနက် သုံးဦးကို သုံးလ ကျော်အကြာတွင်ဖမ်းမိခဲ့ကြောင်း ရန်ကုန်တိုင်းရဲတပ်ဖွဲ့ရုံးမှ တာ ၀န်ရှိသူတစ်ဦးကပြောသည်။ ဇွန်လ စတုတၳပတ်အတွင်း အင်းစိန်မြို့နယ်နေအသက် (၂၃) နှစ် အရွယ်ထွန်းဇော်မျိုးကို စတင် ဖမ်းမိရာက ၎င်းနှင့်အတူပါ၀င်သူ သုံးဦးအနက်နှစ်ဦးကို ထပ်မံဖမ်း မိခဲ့ကြောင်း ၎င်းကဆက်လက် ရှင်းပြသည်။ ဧရာ၀တီတိုင်း ကျောင်း ကုန်းမြို့နယ်ရှိ ရန်ကုန်- ပုသိမ်ကားလမ်းဘေးတွင် ဒဏ်ရာများဖြင့် သေဆုံးနေသည့်အမျိုးသားအလောင်းကို မတ်လ တတိယပတ်အတွင်းက တွေ့ရှိသဖြင့် ကျောင်းကုန်းမြို့မရဲစခန်းက လူသတ်မှုဖြင့်အမှုဖွင့်ကာ စုံစမ်းခဲ့သည်။ သေဆုံးသူနှင့်ပတ်သက်ပြီး စုံစမ်းရာ သေဆုံးသူအမျိုးသား သည် ရွှေပြည်သာမြို့နယ်နေ အငှားယာဉ်မောင်း အေးမင်းဦး ဆိုသူဖြစ်ကြောင်းသိရှိခဲ့ပြီး မတ် လ ၁၇ ရက် ညတွင် လူငယ် သုံး ဦးက ချောင်းသာသို့ငှားရမ်း သဖြင့် လိုက်ပို့ရာမှလမ်းတွင် အသတ်ခံရခြင်းဖြစ်သည်။ ထို့နောက် ရဲကဆက်လက်စုံစမ်းရာသုံး လကျော်အကြာတွင် အင်းစိန်မြို့နယ်နေ ထွန်းဇော်မျိုးကို သေဆုံးသူကိုင်ဆောင်သည် HUAWEI အမျိုးအစားလက်ကိုင်ဖုန်းနှင့်အတူ ၎င်း၏နေအိမ်၌ ဖမ်းမိခဲ့သည်။ ဖမ်းမိသူကို စစ်ဆေး ရာမှ ဇွန်လ ၂၅ ရက်တွင် တင်မိုးအောင်နှင့် ၀င်းကျော်သူကို ဆက်လက်ဖမ်းဆီးခဲ့ကြောင်း ထုတ်ပြန်ချက်တွင်ဖော်ပြထားသည်။ ပြစ်မှုကျူးလွန်သူဟု သံသ ယရှိကာရဲတပ်ဖွဲ့ကဖမ်းဆီးထား သူ သုံးဦးသည် အငှားယာဉ်လုယက်ရန်နှင့် ယာဉ်ကို၀င်းကျော်သူက ၀ယ်မည်ဟု တိုင်ပင်ပြီးနောက် ထွန်းဇော်မျိုး၊ တင်မိုးအောင်နှင့် အောင်ကျော်ဟိန်းက ၎င်းတို့ နှစ်ကြိမ်ငှားရမ်းဖူးသည့် ပရို ဘောက်စ်အငှားယာဉ်ကို ချောင်း သာသွားရန်ငှားရမ်းခဲ့သည်ဟု ရဲထံထွက်ဆိုကြောင်း ထုတ်ပြန်ထားသည်။ ထို့နောက် ကျောင်းကုန်း မြို့နယ် ရန်ကုန် - ပုသိမ်ကား လမ်းပေါ်ရှိ ဆူးပဒေါင်းကွင်းရွာ အနီးသို့ အရောက်တွင် အောင် ကျော်ဟိန်းက အပေါ့သွားချင် ကြောင်းပြော၍ ကားရပ်စဉ်ထွန်း ဇော်မျိုးက ယာဉ်မောင်းအားဓား ဖြင့်ထောက်ပြီး တင်မိုးအောင်က ဂစ်တာကြိုးဖြင့် ယာဉ်မောင်း လည်ပင်းကိုဆွဲညှစ်ကာ ဓားဖြင့် လှီးဖြတ်ခဲ့ကြောင်း ရဲတပ်ဖွဲ့က ၎င်းတို့စစ်ဆေးချက်ကို ထုတ်ပြန် ထားသည်။ ထို့နောက် ယာဉ်မောင်းကို လမ်းဘေးချောက်ထဲသို့တွန်းချ ခဲ့ပြီး ယာဉ်မောင်း၏ လက်ကိုင် ဖုန်းနှစ်လုံးနှင့် ယာဉ်ကိုလှိုင်သာယာမြို့နယ်ဘက်သို့ ပြန်လည် မောင်းနှင်လာကာ ၀င်းကျော်သူထံကျပ်ခုနစ်သိန်းခွဲဖြင့် ရောင်း ၍သုံးဦးခွဲယူခဲ့ကြောင်း ရဲတပ်ဖွဲ့ က ထုတ်ပြန်ထားသည်။ အငှားယာဉ်မောင်းကို သတ် ကာလုယက်ခဲ့သည့် ပရိုဘောက်စ် အငှားယာဉ်ကိုလည်း တောင်ကြီး မြို့မှ ပြန်လည်သိမ်းဆည်းခဲ့ပြီး ဖမ်းမိသူများကို သက်ဆိုင်ရာရဲစခန်းသို့ လွှဲပြောင်းပေးမည်ဖြစ်ကာတိမ်းရှောင်နေသူ အောင်ကျော်ဟိန်းကို ဖမ်းဆီးနိုင်ရန် စုံစမ်းနေကြောင်း ထုတ်ပြန်ထားသည်။,crime,1
မလေးရှားတွင် စံချိန်တင် ဖမ်းမိသော မူးယစ် ဆေးဝါးအမှုကို သမ္မတလမ်းညွှန် ချက်ဖြင့် စုံစမ်းစစ်ဆေးနေ ကြောင်း ပြည်ထဲရေး ဝန်ကြီးဌာန အမြဲတမ်းအတွင်းဝန် ဦးတင်မြင့် က ပြောသည်။ ‘‘မြန်မာနိုင်ငံ ရဲတပ်ဖွဲ့အနေ နဲ့က သမ္မတကြီးရဲ့ လမ်းညွှန်မှာ ကြားချက်အတိုင်းပဲ အားလုံးကို စုံစမ်းစစ်ဆေးပြီးတော့မှ ထိ ရောက်စွာ အရေးယူသွားမှာဖြစ် ပါတယ်’’ဟု ဇွန်လ ၂၉ ရက်က နေပြည်တော်တွင် မီဒီယာအချို့ နှင့် တွေ့ဆုံစဉ် ၎င်းကပြောသည်။ ထို့နောက် ဖမ်းဆီးရမိသူ များနှင့် ပတ်သက်သည့် ဆက်စပ် တရားခံများကို စုံစမ်းစစ်ဆေး နေပြီး မြန်မာနှင့် မလေးရှား နှစ်နိုင်ငံ ပူးပေါင်းစုံစမ်း ဖော်ထုတ် နေကြောင်း ဦးတင်မြင့်က ပြော ကြားသည်။ မလေးရှားမူးယစ်အမှု ထိပ် တန်း သံသယတရားခံ မောင် မောင် (ခ) ယာစင်သည် မြန်မာ နှင့်ထိုင်း နှစ်နိုင်ငံ၏မှတ်ပုံတင် နှစ်ခု ကိုင်ဆောင်ထားပြီး လူကုန် ကူး ဂိုဏ်းခေါင်းဆောင်အဖြစ် လည်း စွပ်စွဲခံနေရကြောင်း ပြည် တွင်း မီဒီယာ Myanmar Now က ဖော်ထုတ်ရေးသားထားသည်။ မောင်မောင် (ခ) ယာစင် သည် မြန်မာနိုင်ငံက တင်ပို့ပြီး မလေးရှားတွင် စံချိန်တင်ဖမ်း ဆီးရမိသော ကန်ဒေါ်လာ ၁၈ သန်းကျော်တန် မူးယစ်ဆေးဝါး အမှု၏ အဓိကတရားခံဖြစ် ကြောင်း ပြည်ထဲရေးဝန်ကြီးဌာန က ဓာတ်ပုံနှင့်တကွ ထုတ်ပြန် ထားသည်။ အ ထို့အပြင် ပြည်ထဲရေးဝန် ကြီးဌာနက ဆက်စပ်တရားခံသုံး ဦး ဖမ်းမိထားပြီး နှစ်ဦးကို တရားခံပြေးအဖြစ် ကြေညာထားသည်။ သမ္မတဦးဝင်းမြင့်သည် မူး ယစ်ဆေးဝါး တိုက်ဖျက်ရေးကို အရှိန်မြှင့်ဆောင်ရွက်နေပြီး မူး ယစ်ဆေးဝါး အထူးသတင်းတိုင် ကြားရေးဌာနကို သမ္မတအိမ် တော်တွင် ထားရှိကာ ၎င်းကိုယ် တိုင် တိုက်ရိုက်ကွပ်ကဲမည်ဖြစ် သည်။ ထို့အပြင် မူးယစ်ဆေးဝါး ဖမ်းဆီးရန် သတင်းပေးသူတစ်ဦး လျှင် အနည်းဆုံး ကျပ်သိန်း ၁၃၀ ခန့် ပေးရန်တွက်ချက်ထားသည်။,crime,1
ပုသိမ်ကြီးမြို့နယ်ဇီး အုပ်ကျေးရွာအနီး ဇီးအုပ်တိုးချဲ့ ကွက်သစ်ရှိ ကျူးကျော်နေအိမ် များ ဖယ်ရှားရှင်းလင်းစဉ်ဆန္ဒ ထုတ်ဖော်ခဲ့သည့်အမျိုးသားနှစ် ဦးနှင့် အမျိုးသမီးငါးဦးကို နိုင်ငံ တော်အကြည်ညိုပျက်စေမှုပုဒ်မ ၅၀၅(ခ)ဖြင့် ယင်းမြို့နယ်ဒုအုပ် ချုပ်ရေးမှူးက တရားလိုပြုလုပ်၍ တရားစွဲဆိုထားကြောင်း မန္တလေး မြို့အုန်းချောနယ်မြေရဲတပ်ဖွဲ့မှ အကြီးတန်းအရာရှိတစ်ဦးက ပြောသည်။ ဇီးအုပ်ကွက်သစ်တွင် နေထိုင်သူများသည် မြေယာများ ကို မူလပိုင်ရှင်ထံမှ တရား၀င် ၀ယ်ယူခြင်းဟုတ်၊ မဟုတ်နှင့် မည်သည့်ပုံစံဖြင့် လာရောက်နေထိုင်ကြောင်း သိရှိရန်ဇွန်လ ၂၁ရက်က စတင်စာရင်းကောက်ယူနေစဉ် ထပ်မံတိုးချဲ့ဆောက်လုပ် သည့် နေအိမ် ၇၁ လုံးကို ဇွန်လ ၂၆ ရက်ကဖျက်ဆီးခြင်းဖြစ်သည်။ စည်ပင်သာယာနှင့်ရဲတပ်ဖွဲ့ ကကျူးကျော်နေအိမ်များကို ဖျက် ဆီးရှင်းလင်းနေစဉ် အမျိုးသမီး တစ်ဦးဦးဆောင်သည့်အဖွဲ့က ‘အာဏာပိုင်အဖွဲ့အစည်းအလို မရှိ’ဟု ကြွေးကြော်၍ ဆန္ဒထုတ်ဖော်ခဲ့သည်။ ထို့ကြောင့် လူထုအ ထိတ်တလန့်ဖြစ်စေရန်နှင့် တရား ဥပဒေစိုးမိုးရေးပျက်ပြားစေရန် ပြု လုပ်သည်ဆိုကာ အမျိုးသမီးငါးဦး နှင့်အမျိုးသားနှစ်ဦးကို ပုဒ််မ ၅၀၅ (ခ)ဖြင့် ပုသိမ်ကြီးမြို့နယ်တရား ရုံး ဇွန်လ ၂၇ ရက်တွင် တရားစွဲဆိုခဲ့သည်။ လက်ရှိတွင် အမျိုးသားလေး ဦးကို ဖမ်းဆီးထားပြီး၎င်းတို့ကို စစ်ဆေးရန် ဇူလိုင် ၂ ရက်သို့ ရုံး ချိန်းချိန်းဆိုထားကြောင်း အုန်း ချောနယ်မြေရဲတပ်ဖွဲ့စခန်းမှ အ ကြီးတန်းရဲအရာရှိကပြောသည်။ ကျန်အမျိုးသားနှစ်ဦးနှင့် အမျိုးသမီးတစ်ဦးကိုတရားခံပြေး အဖြစ် သတ်မှတ်ကာလိုက်လံဖမ်း ဆီးနေသည်။,crime,1
"သာကေတမြို့နယ်ရှိ တိုက်ခန်းလေးလွှာပေါ်မှ အိမ်အ ကူမိန်းကလေး ပြုတ်ကျမှုသည် အိမ်ရှင်က အဓမ္မပြုကျင့်ရန်ကြံ စည်၍ အဆိပ်တိုက်ကာ ပြတင်း ပေါက်မှ တွန်းချခဲ့ခြင်းဖြစ်သည် ဟု တိုင်တန်းသဖြင့် အိမ်ရှင်အမျိုး သားကို အမှုဖွင့်အရေးယူထား ကြောင်း မြန်မာနိုင်ငံရဲတပ်ဖွဲ့က သတင်းထုတ်ပြန်ထားသည်။ သာကေတမြို့နယ်ရှိ နေအိမ်တစ်အိမ်တွင် အိမ်အကူအဖြစ် အလုပ်လုပ်ကိုင်နေသည့် မွန်ပြည် နယ်မှ အသက် (၁၇)နှစ်အရွယ် မိန်းကလေးသည် ဇွန်လ ၂၀ ရက် က ၎င်းအလုပ်လုပ်သည့် နေအိမ် တိုက်ခန်းပေါ်မှ ပြုတ်ကျခဲ့သည်ဟု သိရှိသဖြင့် မိန်းကလေး၏ မိခင်က ဆေးရုံသို့လိုက်သွားခဲ့သည်။ ထို့နောက် သမီးကို မေးမြန်း ရာ ၎င်းအိမ်အကူအဖြစ် အလုပ် လုပ်သည့် နေအိမ်မှ(၇၀)ကျော်အရွယ် အိမ်ရှင်အမျိုးသားသည် နေအိမ်အတွင်း နှစ်ဦးတည်းရှိနေစဉ် နင်းနှိပ်ပေးရန် အိမ်အကူမိန်းကလေးကိုခေါ်သဖြင့် မိန်းကလေးက ကျန်းမာရေးမကောင်းသဖြင့် ထိုသို့မပြုလုပ်ပေးနိုင်ဟု ငြင်းဆိုခဲ့ကြောင်း ထုတ်ပြန်ချက်တွင် ဖော်ပြသည်။ ထိုသို့ ငြင်းဆိုပြီးနောက် အိမ်ရှင်အမျိုးသားက မိန်းကလေးကို နေအိမ်နောက်ဖေး မီးဖိုခန်းအ တွင်းသို့ အတင်းခေါ်ဆောင်၍ ဆွဲ လှဲကာ အဓမ္မပြုကျင့်ရန် ကြံစည် သဖြင့် အိမ်အကူမိန်းကလေးက ရုန်းကန်နေစဉ် အိမ်ရှင်အမျိုး သားက ‘‘နေမကောင်းရင် ဆေး တော့မတိုက်ဘူး။ နင့်ကို အဆိပ် ပဲတိုက်မယ်’’ဟု ပြောဆိုကာ အ ဝတ်လျှော်စက်ဘေးရှိ ဆွဲခြင်းအ တွင်းမှ အဝါရောင်ဆေးရည်ဘူး ကို ယူဆောင်ခဲ့ကြောင်း မြန်မာ နိုင်ငံရဲတပ်ဖွဲ့ ထုတ်ပြန်ချက်တွင် ဖော်ပြထားသည်။ ထို့နောက် အိမ်ရှင်အမျိုး သားက မိန်းကလေး၏ ပါးစပ်အ တွင်းသို့ ဆေးရည်များလောင်း ထည့်သဖြင့် မိန်းကလေးက ရုန်းကန်ထွက်ပြေးရာ ပြတင်းပေါက် ဘေစင်အနီးသို့ အရောက်တွင် အိမ်ရှင်အမျိုးသားက ၎င်းကို မ,တင်ကာ တွန်းချခဲ့ကြောင်း အိမ် အကူမိန်းကလေးက ၎င်း၏ မိခင်အား ပြောပြခဲ့သည်။ သမီး၏ ပြောပြချက်အရ မိခင်က တရားလိုပြုလုပ်ကာ အိမ်ရှင်အမျိုးသားကို အမှုဖွင့်တိုင်ကြားသဖြင့် သာကေတနယ်မြေ ရဲစခန်းက လူသတ်မှုကျူးလွန်ရန် အားထုတ်မှုပုဒ်မ၊ ပြစ်မှုကျူးလွန်ရန်ရည်ရွယ်ချက်ဖြင့် အဆိပ် စသည်များဖြင့်နာကျင်စေမှုပုဒ်မ၊ အဓမ္မပြုကျင့် ရန်အားထုတ်မှုပုဒ်မတို့ဖြင့် အမှုဖွင့်ထားသည်။",crime,1
ရန်ကုန်လေဆိပ်တွင် သေနတ်သမားကြည်လင်းက ၎င်း နှင့်မိသားစုအသက်အန္တရာယ် ကျ ရောက်မည်ကို စိုးရိမ်သဖြင့်ရှေ့ နေဦးကိုနီကိုလုပ်ကြံသတ်ဖြတ်ရ ခြင်းဖြစ်ကြောင်း ဇွန်လ ၂၈ ရက် နေ့တရားခွင်၌ ပြောသည်။ ‘‘ကျွန်တော့်မှာ အပြစ်မရှိ ပါဘူး။ မိသားစုနဲ့ ကျွန်တော့်အ သက်ကို သတ်မယ်ဆိုပြီး ခြိမ်း ခြောက်ခိုင်းစေတာကြောင့် အ သက်အန္တရာယ်ကြောင့် လုပ်ခဲ့ရ ခြင်းဖြစ်ပါတယ်’’ ဟု ၎င်းက ရန်ကုန်မြောက်ပိုင်းခရိုင်တရား ရုံးတွင်ပြောသည်။ ခရိုင်တရားရုံး အထူးခုံရုံး တရားသူကြီးက တရားခွင်တွင် သေနတ်သမားကြည်လင်းကိုလေ ဆိပ်လုပ်ကြံမှု၌ အပြစ်ရှိ၊ မရှိ မေးမြန်းရာ၎င်းက ထိုသို့ဖြေ ကြားခြင်းဖြစ်သည်။ လက်နက်မှုနှင့် ပတ်သက် ပြီး ၎င်းတွင် အပြစ်ရှိ၊ မရှိဆက် လက်မေးမြန်းရာ ကြည်လင်း က၎င်းတွင် အပြစ်မရှိကြောင်း၊ လေဆိပ်သို့လာရာတွင် မည်သည့် လက်နက်မျှသယ်ဆောင်လာခြင်း မရှိကြောင်း ပြန်လည်ဖြေကြားခဲ့ သည်။ နောက်တစ်ပတ်ရုံးချိန်းဖြစ် သည့် ဇူလိုင် ၅ ရက်နေ့တွင်တ ရားသူကြီးက ကြည်လင်းထံမှ စစ် ချက်ယူသည့်အခါလေဆိပ်တွင် သေနတ်မည်သို့ရရှိသွားကြောင်း မေးမြန်းစစ်ဆေးဖွယ်ရှိကြောင်း အများက ယူဆနေကြသည်။ တရားခံ၏ရှေ့နေ ဦးကျော် ကျော်ထိုက်က သေနတ်သမား ကြည်လင်းကို ခြိမ်းခြောက်ခိုင်း စေသူမှာ မြင့်ဆွေဖြစ်သည်ဟု ထွက်ဆိုခဲ့ပြီးဖြစ်ကြောင်း တရား ခွင်ပြင်ပတွင် ပြောသည်။ ကြည်လင်းနှင့် ဘုရားခိုး ဂိုဏ်းတွင် လက်တွဲလုပ်ကိုင်ဖူးသူ အောင်၀င်းဇော်က ရန်ကုန်မြို့ လယ်တွင် လုပ်ကြံသတ်ဖြတ်မှု တစ်ခု လုပ်ပေးလျှင် သိန်းရာနှင့် ချီပေးမည်ဟု ကမ်းလှမ်းခဲ့ဖူး ကြောင်း အကျဉ်းသားဟောင်း တစ်ဦးဖြစ်သူ ဦးအောင်စိုးက ထုတ်ဖော်ပြောဆိုခဲ့ဖူးသည်။ သေနတ်သမားကြည်လင်း အပါအ၀င်တရားစွဲဆိုထားသူ လေးဦးကို မြောက်ပိုင်းခရိုင်တရား ရုံးတွင် ဇွန်လ ၂၈ ရက်က ၅၈ ကြိမ်မြောက်ရုံးထုတ်ခဲ့ပြီး တရား ခွင်အတွင်းစွဲချက်ဒုတိယအပိုင်း တင်သွင်းကာ ၎င်းတို့ လေးဦးက တရားခံပြသက်သေအယောက် ၅၀ ရုံးတော်သို့တင်သွင်းခဲ့သည်။ မြောက်ပိုင်းခရိုင်တရားရုံး သို့ သေနတ်သမားကြည်လင်းမှ တရားခံပြသက်သေ ၁၀ ဦး၊ အောင်၀င်းဇော်မှ တရားခံပြသက် သေ ၁၂ ဦး၊ အောင်၀င်းထွန်းမှ ၁၆ ဦးနှင့် ဇေယျာဖြိုးမှ တရားခံ ပြသက်သေ ၁၂ဦးအသီးသီးတင် သွင်းခဲ့ပြီး အထူးခုံရုံးက ဇူလိုင် ၅ ရက်သို့ ရုံးချိန်းပြန်လည်ချိန်းဆိုခဲ့ ကြောင်း မြောက်ပိုင်းခရိုင်တရား ရုံးမှ ပြန်ကြားရေးအရာရှိ ဦးရဲ လွင်ကပြောသည်။ ရန်ကုန်တိုင်းတရားလွှတ် တော်မှ ချမှတ်ခဲ့သည့် ပြင်ဆင်မှု အမိန့်အပေါ်နေပြည်တော်တရား လွှတ်တော်ချုပ်သို့ပြင်ဆင်ချက် ဆက်လက်တင်သွင်းမည်ဖြစ် ကြောင်း စွပ်စွဲခံရသူဘက်မှရှေ့ နေဦးကျော်ကျော်ထိုက်က ဆို သည်။ ဇူလိုင် ၅ ရက်တွင်သေနတ် သမားကြည်လင်းကို ထပ်မံစစ် ဆေးမည်ဖြစ်သည်။,crime,1
ကျပ် ၅၀ တောင်းသည့် ကိစ္စဖြင့် သမီးယောက်ဖချင်း စကားများရန်ဖြစ်ရာမှ ဓားမဖြင့် ခုတ််သောကြောင့် အမျိုးသားတစ် ဦး ဒဏ်ရာအပြင်းအထန် ရရှိသည့်ဖြစ်စဉ် ဇွန်လ ၂၁ ရက်ကလှည်းကူးမြို့နယ် ဘိုရင်းကလေး ကျေးရွာတွင် ဖြစ်ပွားခဲ့သည်။ အသက်(၄၃)နှစ်အရွယ် သန့်ဇင်သည် အသက်(၂၁)နှစ်အ ရွယ် ယောက်ဖဖြစ်သူ ပြည့်စုံထံ ကျပ် ၅၀ ချေးရာမှ ၎င်းတို့နှစ်ဦးစကားများခဲ့ကြောင်း ဒါးပိန် နယ်မြေရဲစခန်းမှ ရဲအရာရှိတစ် ဦးက ပြောသည်။ ‘‘အရင်ကဖြစ်ခဲ့တဲ့ ပြဿနာ တွေကြောင့်ဖြစ်ကြတာ။ နောက် ပြီးတရားခံက ခါတိုင်းမူးလာရင် ပတ်ရစ်တာမျိုး၊ ပြဿနာရှာတာ မျိုးတွေလည်း ရှိတယ်။ ဒါပေမဲ့ အခု ၅၀ ကိစ္စက အကြောင်းဖြစ်သွားတာပေါ့’’ဟု ၎င်းကပြောသည်။ သန့်ဇင်က ပြည့်စုံကိုဆဲဆို ထိုးကြိတ်နေသဖြင့် ပြည့်စုံ၏ မိခင်က၀င်ဆွဲကာ လူခွဲပြီးနောက် သန့်ဇင်က ၎င်းနေအိမ် မီးဖိုချောင်မှ ဓားမတစ်ချောင်းဆွဲယူကာ ပြည့်စုံကို ဆဲဆို၍ ထပ်မံစိန်ခေါ်ခဲ့ကြောင်း အမှုဖွင့်တိုင်ကြားချက်တွင် ဖော်ပြထားသည်။ ဓားကိုင်စိန်ခေါ်သူ သန့်ဇင် ၏ နေအိမ်ပေါ်သို့ မတက်ရန် ပြည့်စုံကို မိခင်ကတားနေစဉ် ပြေးတက်သဖြင့် သန့်ဇင်က ၎င်းနေအိမ်အပေါက်၀မှ ဓားမဖြင့်ဆီးခုတ်ရာ ပြည့်စုံ၏ဘယ်ဘက် နားထင်တွင် ဓားဒဏ်ရာရခဲ့ကြောင်း ရဲမှတ်တမ်း၌ ဖော်ပြထားသည်။ ဒဏ်ရာရရှိသည့် ပြည့်စုံကို လှည်းကူးဆေးရုံမှတစ်ဆင့် အင်းစိန်ပြည်သူ့ဆေးရုံသို့ လွဲှပြောင်း ကုသပေးထားပြီး အသက်အန္တ ရာယ်မစိုးရိမ်ရကြောင်း ဒါးပိန်နယ်မြေရဲစခန်းမှ ရဲအရာရှိ တစ်ဦးက ပြောသည်။ သန့်ဇင်ကို ဒါးပိန်နယ်မြေ ရဲစခန်းက ဘေးဖြစ်စေသော လက်နက်ဖြင့် အပြင်းအထန်နာကျင် စေမှု ပုဒ်မအပြင် ဆဲဆိုမှုပုဒ်မတို့ဖြင့် အမှုဖွင့်ကာ ဖမ်းဆီးစစ်ဆေး နေသည်။,crime,1
လှိုင်သာယာမြို့နယ်တွင် ဘုရားမီးပူဇော်ထားသည့် ဖယောင်းတိုင်လဲကျရာမှ မီး လောင်ပြီး ကျူးကျော်အိမ် ၁၆ လုံး ဆုံးရှုံးခဲ့ကြောင်း ရန်ကုန်တိုင်း မီးသတ်တပ်ဖွဲ့က သတင်းထုတ် ပြန်သည်။ လှိုင်သာယာမြို့နယ် အမှတ် (၅)ရပ်ကွက် မြရိပ်ညို ၂ လမ်းနှင့် ဇီဇဝါလမ်းထောင့်ရှိ အိမ်တစ် အိမ်တွင် ဇွန်လ ၂၁ ရက်နံနက်က မီးလောင်ခဲ့သည်။ ကျူးကျော်နေအိမ် ၁၆ လုံး မီးလောင်ဆုံးရှုံးပြီး ဆုံးရှုံးမှုတန်ဖိုးကျပ် ၁၄ သိန်းခန့်ရှိကြောင်း မီး သတ်တပ်ဖွဲ့က သတင်းထုတ်ပြန် သည်။ မီးလောင်မှုကြောင့် ထိခိုက် ဒဏ်ရာရရှိသူ မရှိဘဲ မီးလောင်မှု စတင်သည့် အိမ်ရှင်အမျိုးသမီး ကို မီးပေါ့ဆမှု ပုဒ်မ ၂၈၅ ဖြင့် လှိုင်သာယာမြို့မရဲစခန်းတွင် အမှုဖွင့်ထားသည်။ ယခုနှစ် ဇန်နဝါရီနှင့် မတ်လက လှိုင်သာယာမြို့နယ်ရှိ ကျူးကျော်တဲများတွင် မီးလောင်မှု ဖြစ်ပွားခဲ့သည်။ ဇန်နဝါရီ ၂၃ ရက််က လှိုင်သာယာစက်မှုဇုန် (၄)၌ ရေနွေးအိုးတည်ထားရာမှ မီးလောင်ခဲ့ရာ ကျူးကျော်နေအိမ် ၈၀ ကျော် မီးလောင်ဆုံးရှုံးပြီး လေဖြန်းရောဂါ ခံစားနေရသည့် အမျိုးသားတစ်ဦး မီးလောင်သေဆုံးခဲ့ သည်။ မတ်လ ၂၆ ရက် မီးလောင်မှုသည် ဖယောင်းတိုင်မီးထွန်းထားသည်ကို မေ့လျော့၍ အိပ်ပျော်ရာမှအနီးရှိ ဝါးထရံကို မီးကူးစက်လောင်ခဲ့ပြီး ကျူးကျော်တဲ ၃၃ လုံး မီးလောင်ကာ လူနှစ်ဦး ဒဏ်ရာ ရရှိခဲ့သည်။,crime,1
မင်္ဂလာဒုံမြို့နယ် ထောက်ကြန့်ရှိ ဆိုက်ကယ်ကယ်ရီမောင်းနှင်သူအမျိုးသားကို သတ်ကာ ဆိုင်ကယ်လုယူမှုဖြင့် ဖမ်းဆီးခံရသည့် အမျိုးသားသုံးဦးကို စစ်ဆေးရာမှ လုယက်မှုနှင့် ခိုးမှု ၁၆ မှုထပ်မံပေါ်ပေါက်ခဲ့ကြောင်း ရန်ကုန်တိုင်းရဲတပ်ဖွဲ့က သတင်းထုတ်ပြန်သည်။ ကယ်ရီမောင်းသမားအသတ်ခံရမှုဖြင့် ရဲတပ်ဖွဲ့က ဖမ်းဆီးစစ်ဆေးနေသည့် ဖိုးလပြည့်၊ ရဲနိုင်လင်းနှင့် နိုင်လင်းထွန်းတို့ သုံးဦးကို ဖမ်းဆီးပြီး ၁၀ ရက်အကြာ ဇွန်လ ၂၂ ရက်တွင် ယခုကဲ့သို့ ထုတ်ပြန်ခြင်းဖြစ်သည်။ ၎င်းတို့ သုံးဦးသည် လွန်ခဲ့သည့် သုံးလခန့်က လုယက်မှုဖြင့် ပြစ် ဒဏ်ကျခံရကာ ထောင်မှပြန်လွတ်လာပြီးနောက် မင်္ဂလာဒုံ၊ မှော်ဘီ၊ လှည်းကူးနှင့် မြောက်ဥက္ကလာပမြို့နယ်တွင် လုယက်မှုနှင့် ခိုးမှုများကျူးလွန်ခဲ့ကြောင်း တိုင်းရဲတပ်ဖွဲ့က ထုတ်ပြန်ထားသည်။ အဆိုပါမြို့နယ် လေးခုမှ ဖုန်းလုယက်မှု ကိုးမှုကျူးလွန်ခဲ့ပြီး ဆိုင်ကယ် ခြောက်စီးကိုလည်း လုယက်ခိုးယူခဲ့သည်။ အဆိုပါအမှုများကျူးလွန်ရာ၌ ၎င်းတို့နှင့်အတူပါ၀င်သည့် အမျိုးသား ခြောက်ဦးကိုလည်း သက်ဆိုင်ရာရဲစခန်းများတွင် အမှုဖွင့်ပြီး လိုက်လံဖမ်းဆီးနေသည်။ ပြီးခဲ့သည့် ဇွန်လ ၁၁ ရက် ညနေက ရွှေနံ့သာရပ်ကွက် နှင်းဆီးလမ်းမပေါ်တွင် ဒဏ်ရာ များဖြင့် သေဆုံးနေသည့် အမျိုး သားအလောင်းတစ်လောင်းတွေ့ ရှိသဖြင့် ပြစ်မှုကျူးလွန်သူကို လိုက်လံဖမ်းဆီးရာ လူသတ်ရာ ၌ အသုံးပြုသည်ဟု ယူဆရသည့် လက်နက်ကို အခင်းဖြစ်နေရာအနီးတွေ့ရှိရာမှ ခြေရာခံမိကာ ဇွန်လ ၁၂ ရက်၌ အမျိုးသားသုံးဦးကို ဖမ်းမိခဲ့ခြင်းဖြစ်သည်။,crime,1
မြန်မာနိုင်ငံနှင့် နယ် နိမိတ်ချင်းထိစပ်နေသော တရုတ် နိုင်ငံ ယူနန်ပြည်နယ်အတွင်း ဗဟို ပြု၍ ရစ်ချ်တာ စကေး ၅ဒသမ၅ အဆင့်ရှိ ငလျင်လှုပ်ခတ်ခဲ့ ကြောင်း မိုးဇလကသတင်းထုတ်ပြန်သည်။ ယူနန်ပြည်နယ်တွင် မြေ အနက် ၁၀ကီလိုမီတာသို့ဗဟိုပြု၍ ဇွန်လ ၂၁ရက်ညနေ ၃နာရီ၌လှုပ်ရှားခြင်းဖြစ်သည်။ ငလျင်ဗဟိုချက်နှင့် အနီးဆုံး ဖြစ်သော မြန်မာနိုင်ငံ ကချင်ပြည် နယ်၌ ငလျင်လှုပ်ရှားမှုကို မခံစားလိုက်ရကြောင်း ပြည်နယ်ဘေးအန္တရာယ်ဆိုင်ရာစီမံခန့်ခွဲမှု ဦးစီးဌာနမှ တာ၀န်ရှိသူတစ်ဦးကပြောသည်။ ဇွန် လ ၁၇ မှ ၂၁ရက်အတွင်း ပြည်တွင်း၌ ငလျင်ခြောက်ကြိမ်လှုပ်ခတ်ခဲ့သည်။ ကုန်းမြေပေါ်တွင် လေး ကြိမ်၊ မြန်မာ့ပင်လယ်ပြင်တွင် တစ်ကြိမ်နှင့် မြန်မာ-အိနိ္ဒယ နယ်စပ်တွင် တစ်ကြိမ် လှုပ်ခတ် ခဲ့သည်ဟု မိုးဇလက သတင်းထုတ်ပြန်ထားသည်။ ပြည်တွင်း၌ ဧရာ၀တီတိုင်း ပုသိမ်မြို့၊ စစ်ကိုင်းတိုင်း ဂန့်ဂေါမြို့၊ ပဲခူးတိုင်းဖြူးမြို့နယ်တို့တွင် ရစ်ချ်တာစကေး ၄ဒသမ ၂မှ ၅ဒသမ၁ကြားငလျင်များ လှုပ်ခတ်ခဲ့သည်။ မြန်မာနိုင်ငံအထက်ပိုင်းနှင့် အောက်ပိုင်းမြို့နယ်များတွင် ယခု လပိုင်းအတွင်း ငလျင်မကြာခဏ လှုပ်ခတ်နေပြီး စိုးရိမ်မှုလွန်ကဲရန် မလိုအပ်သော်လည်း သတိဖြင့် နေထိုင်ရန် ဘူမိဗေဒပညာရှင် များကတိုက်တွန်းသည်။,crime,1
မုံရွာမြို့ ကျောက္ကာလမ်း မတွင် အမျိုးသမီးများကို ဆိုင်ကယ်ဖြင့် လိုက်လံနှောင့် ယှက်သော အမျိုးသားနှစ်ဦးအား အမှုဖွင့် စစ်ဆေးနေကြောင်း မုံ ရွာမြို့ နယ်မြေရဲတပ်ဖွဲ့စခန်းမှူး ရဲအုပ်ဆန်းလင်းက ပြောသည်။ မုံရွာမြို့ ကျောက္ကာလမ်းမ တွင် ဆိုင်ကယ်ဖြင့်သွားလာနေ သောအမျိုးသမီးများကို ဇွန်လ ၂၁ရက်က ဆိုင်ကယ်စီးအမျိုး သားနှစ်ဦးက လိုက်လံနှောင့် ယှက်ခဲ့ပြီး ၎င်းတို့သည် ဆိုင်ကယ် မဆင်မခြင် မောင်းနှင်ခြင်းကြောင့် တိမ်းမှောက်၍ ပြင်းထန်ဒဏ်ရာ များရရှိခဲ့သည်။ ‘‘လမ်းပေါ်မှာ အမျိုးသမီး တွေကို အရက်မူးပြီး နှောင့် ယှက်တယ်။ ပြီးတော့ဆိုင်ကယ် ကို မြွေလိမ်မြွေကောက်မောင်း ရင်းကနေ ယာဉ်တိမ်းမှောက်ခဲ့ တာပါ။ အမျိုးသားတစ်ဦးကကပ် ပယ်အိတ်ပေါက်ပြဲဒဏ်ရာရရှိပါ တယ်။ ရဲစခန်းမှာ ယာဉ်မဆင်မ ခြင်မောင်းနှင်မှုနဲ့စစ်ဆေးနေ တယ်’’ ဟု ရဲအုပ်ဆန်းလင်းက ပြောသည်။ အဆိုပါ အမျိုးသားနှစ်ဦးကို မုံရွာမြို့နယ် မြေရဲစခန်းက ယာဉ် မဆင်မခြင်မှုကြောင့် အပြင်းအ ထန်ဒဏ်ရာရရှိမှု ရာဇသတ်ကြီး ဥပဒေပုဒ်မ ၂၇၉၊ ၃၃၈ ဖြင့်အမှု ဖွင့်စစ်ဆေးနေသည်။,crime,1
အောင်လံမြို့တွင် ဇွန်လ ၂၁ ရက် က အငြိမ်းစား ကျောင်း ဆရာမတစ်ဦး၏ အိမ်မှ ကျပ်သိန်းတစ်ရာကျော်တန်ဖိုးရှိ လက်၀တ်ရတနာများ ထည့်ထား သည့် လက်ကိုင်အိတ်တစ်လုံး အခိုးခံရမှု ဖြစ်ပွားခဲ့သည်။ အောင်လံမြို့နယ် တရော် ကုန်းရပ်ကွက်နေ အသက် (၆၀) အရွယ် အငြိမ်းစားအထက်တန်း ပြဆရာမတစ်ဦးသည် ဇွန်လ ၂၀ ရက် ည ၈ နာရီခန့်က လက်၀တ် ရတနာများ ထည့်ထားသည့် အ မျိုးသမီးလက်ကိုင်အိတ်ကို အိမ် ဧည့်ခန်းတီဗီစင်ရှေ့တွင် ထားခဲ့ ပြီးနောက် မျက်နှာချင်းဆိုင်အိမ် ရှိ မြေးဖြစ်သူထံ သွားရောက်ခဲ့ ကြောင်း ရဲတပ်ဖွဲ့စစ်ဆေးချက် မှတ်တမ်း၌ ဖော်ပြထားသည်။ ည ၉ နာရီခန့်တွင် သမက် ဖြစ်သူက ဆိုင်ပိတ်ကာ ပြန်ရောက်လာသဖြင့် နေအိမ်သို့ အတူပြန် လာပြီးနောက် အိမ်ရာ၀င်ခဲ့ကာ ဇွန်လ ၂၁ ရက် နံနက် ၄ နာရီခွဲ အိပ်ရာနိုးသောအခါ လက်၀တ်ရတနာများထည့်ထားသည့် အိတ်ကို ရှာမတွေ့သဖြင့် ရဲစခန်းတွင် အမှုဖွင့်ခြင်းဖြစ်သည်။ အဆိုပါ လက်ကိုင်အိတ်အ တွင်း ကျောင်းဆရာမ၏ မှတ်ပုံတင်၊ ပင်စင်ကတ်၊ သမီး၏မှတ်ပုံတင်နှင့် လူမှုဖူလုံရေးကတ်များအပြင် ကျပ် ၁၀၉ သိန်းကျော်တန်ဖိုးရှိ ရွှေဆွဲကြိုးနှစ်ကုံး၊ စိန်ဆွဲသီး တစ်ခု၊ လက်ကောက် ခုနစ်ကွင်း၊ ဟန်းချိန်းတစ်ကွင်းနှင့် စိန်လက် စွပ်နှစ်ကွင်းတို့ပါရှိကြောင်း ရဲ မှတ်တမ်းတွင် ဖော်ပြထားသည်။,crime,1
"မူးယစ်ဆေးဒေါ်လာ ၁၈ သန်းဖိုး ဖမ်းမိတဲ့အမှုမှာ အဓိကတရားခံ အဖြစ် ယူဆရသူဟာ မလေးရှား မှာ အောင်မြင်တဲ့လုပ်ငန်းရှင်တစ် ဦးဖြစ်သလို နာမည်ကျော် လူ မှောင်ခိုဂိုဏ်းခေါင်းဆောင်အဖြစ် လည်း သံသယရှိခံနေရပါတယ်။ မြန်မာနိုင်ငံမှာ သမိုင်း ၀င်ရွေးကောက်ပွဲကြီးတစ်ခုအ တွက် စိတ်လှုပ်ရှားတက်ကြွနေကြ ချိန် ၂၀၁၅ မေလအတွင်း နိုင်ငံ တကာမှာ ကြောက်မက်ဖွယ် သ တင်းတစ်ပုဒ် ပျံ့နှံ့ခဲ့ပါတယ်။ အဲ ဒါကတော့ မြန်မာ့အိမ်နီးချင်းထိုင်း နဲ့ မလေးရှားနယ်စပ်က ထူထပ်လှတဲ့ တောတွင်းတစ်နေရာမှာ လူ ကုန်ကူးဂိုဏ်းတွေ အသုံးပြုခဲ့တဲ့ လျှို့၀ှက်စခန်း ၂၈ ခုကို မလေး ရှားရဲတပ်ဖွဲ့က စီးနင်းရှာဖွေတွေ့ ရှိခဲ့ပါတယ်။ အဲဒီမှာ လူကုန်ကူး ခံရသူတွေရဲ့ ရုပ်အလောင်း ၁၃၉ လောင်းကို တူးဖော်တွေ့ရှိရတယ် ဆိုတဲ့ သတင်းပါပဲ။ မြန်မာနိုင်ငံ မှာတော့ ဒီသတင်းကို သိပ်သတိ မထားမိခဲ့ကြပါဘူး။ ညှဉ်းပန်းနှိပ်စက်ခံရခြင်း၊ အစာရေစာပြတ်လပ်ခြင်းတို့ ကြောင့် သေဆုံးခဲ့ကြတာဖြစ် တယ်လို့ ရုပ်အလောင်းတွေကို စစ်ဆေးချက်ကဆိုပါတယ်။ ထိုင်း-မလေးရှားနယ်စပ်ဟာ လှေစီးဒုက္ခသည်တွေကို မြန်မာနဲ့ ဘင်္ဂလားဒေ့ရှ်တို့ကနေ အရှေ့ တောင်အာရှကို လူမှောင်ခိုကူးတဲ့ ဂိုဏ်းတွေရဲ့ ခရီးတစ်ထောက်နား တဲ့ နေရာဖြစ်တယ်။ လူကုန်ကူး ခံရသူတွေကို အဲဒီလျှို့၀ှက်စခန်း တွေမှာ ချုပ်နှောင်ထားတယ်။ ငွေ ပေးပြီး မရွေးနိုင်တဲ့သူတွေကို ရောင်းစားတယ်ဆိုတဲ့ နာမည်ဆိုး နဲ့ကျော်ကြားတဲ့နေရာလည်းဖြစ် ပါတယ်။ ဒီသတင်းပေါ်ထွက်လာပြီး မကြာခင်မှာပဲ ဒီလိုလှေနဲ့ လူကုန် ကူးတဲ့ဂိုဏ်းတွေကို အဓိကဦး ဆောင်နေသူတွေဟာ မြန်မာနိုင် ငံ ရခိုင်ပြည်နယ်မြောက်ပိုင်းက ‘ရိုဟင်ဂျာ’ မွတ်စလင်တွေဖြစ် တယ်လို့ မလေးရှားနိုင်ငံပိုင်သ တင်းဌာန Bernama ရဲ့ သတင်း တစ်ပုဒ်ကဆိုပါတယ်။ လူကုန်ကူး စခန်း ၂၈ ခုရဲ့ နောက်ကွယ်မှာ အဓိကကြီးကြပ်နေသူဟာ မြန် မာနိုင်ငံက ဘင်္ဂါလီ(မူရင်းသတင်း တွင် ရိုဟင်ဂျာဟုဖော်ပြထား)တစ်ယောက်ဖြစ်ကြောင်း၊နာမည်က Yassin (ယာစင်)ဖြစ်ကြောင်း ဆိုခဲ့ပါတယ်။ အဲဒီယာစင်ဆိုတဲ့လူဟာ ထိုင်းတောင်ပိုင်းမှာ နေတယ်။ ထိုင်းနဲ့မြန်မာ မှတ်ပုံတင်နှစ်မျိုးစ လုံးကိုင်ဆောင်ထားပြီး သူ့မှာ ထိုင်းနဲ့မြန်မာ နာမည်နှစ်မျိုးရှိ တယ်။ ဘင်္ဂါလီတွေကို လူကုန်ကူးနေသူဖြစ်တယ်။ ဒီကိစ္စပေါ်တော့ ထိုင်းဘက် တိမ်းရှောင်သွားရာကနေ မြန်မာနိုင်ငံထဲကို ဇနီးနဲ့အတူ တိတ်တဆိတ်ပြန်၀င်သွား ကြောင်း ယုံကြည်ရတယ်လို့လွန် ခဲ့တဲ့ သုံးနှစ်ကာလသတင်းတစ် ပုဒ်မှာ ဖော်ပြခဲ့ပါတယ်။ သုံးနှစ်အကြာမှာ ပြန်ပေါ် လာတဲ့ နာမည် လူမှောင်ခိုရာဇာအဖြစ် စွပ် စွဲခံရတဲ့ အဲဒီ ‘ယာစင်’ဆိုတဲ့နာမည် ဟာ မကြာမတင်က မြန်မာနိုင်ငံ ထဲမှာ ရုတ်တရက်ပေါ်ထွက်လာ ပါတယ်။ ပြီးခဲ့တဲ့လမှာ မြန်မာနိုင် ငံက တင်ပို့လိုက်ပြီး မလေးရှားမှာ စံချိန်တင်ဖမ်းဆီးရမိခဲ့တဲ့ ၁ ဒသမ ၂ တန်ရှိတဲ့မူးယစ်ဆေးအ မှုမှာ အဓိကလက်သည်တရားခံ ဟာ (၄၄) နှစ်အရွယ် ‘မောင် မောင်(ခေါ်) Hjyassin’ ဖြစ်တယ် လို့ ပြည်ထဲရေး၀န်ကြီးဌာနက ဓာတ်ပုံနဲ့တကွ သတင်းထုတ်ပြန် ခဲ့ပါတယ်။ မကြာခင်မှာပဲ သူ့ကို ဖမ်းမိပြီလို့ ထပ်မံသတင်းထုတ်ခဲ့ ပါတယ်။ မောင်မောင်ခေါ် ဟာဂျီယာ စင် (HjYassin)ကို ဖမ်းမိတဲ့ နောက်မှာ သူဟာ မလေးရှားနယ် စပ်မှာ လူကုန်ကူးမှုတွေ၊ လူသတ် မှုတွေအတွက် သံသယရှိသူအ ဖြစ် ကြေညာခံထားရတဲ့ Yassin နဲ့တစ်ယောက်တည်းလားဆိုတဲ့ မေးခွန်းပေါ်ထွက်လာပါတယ်။ အကြောင်းရင်းကတော့ အခုဖမ်း မိထားတဲ့ မောင်မောင်ခေါ် ယာ စင်ဟာ မလေးရှားနိုင်ငံမှာ နှစ် ပေါင်းများစွာကြာအောင် နေထိုင် ဖူးပြီး မလေးရှားနိုင်ငံရောက် မြန် မာရွှေ့ပြောင်းအလုပ်သမားတွေ အကြား၊ အထူးသဖြင့် မလေးရှား ရောက် မြန်မာနိုင်ငံသားမွတ်စ လင်တွေကြားမှာ အောင်မြင်တဲ့ စတိုးဆိုင်၊ ငွေလွှဲလုပ်ငန်း၊ စား သောက်ဆိုင်စတဲ့ စီးပွားရေးလုပ် ငန်းတွေကို ပိုင်ဆိုင်တဲ့လုပ်ငန်းရှင် အဖြစ် လူသိများကျော်ကြားတဲ့ သူဖြစ်နေလို့ပါပဲ။ အခုကစပြီး Yassin ကို ‘ယာစင်’လို့ပဲ ရေးပါမယ်။ မြန်မာနိုင်ငံက မွတ်စလင် တွေနဲ့ မလေးရှားရောက်မြန်မာ ပြည်ဖွား မွတ်စလင်အသိုင်းအ ၀ိုင်းမှာရှိတဲ့ Myanmar Now သတင်းရင်းမြစ်တွေကတော့ အ ခုဖမ်းမိထားတဲ့ မောင်မောင်ခေါ် ယာစင်ဟာ လူမှောင်ခိုရာဇာယာ စင်နဲ့ တစ်ယောက်တည်းပဲလို့ ပြောပါတယ်။ သူတို့ဟာ မလေးရှားမှာ ကွန်ရက်ကြီးတဲ့ လူမှောင်ခိုဂိုဏ်း တွေရဲ့ရန်ကြောင့် သူတို့နာမည် ကို ထုတ်ဖော်မရေးသားစေချင် ကြပါဘူး။ မောင်မောင်ခေါ် ယာစင်ရဲ့ အမှုမှာ အရေးပါတဲ့သတင်းရင်း မြစ်တစ်ခုဖြစ်တဲ့ ရန်ကုန်က သူ့ရဲ့ ဇနီးကတော့ သူ့ယောကျ်ားနဲ့ လူ ကုန်ကူးတရားခံယာစင်တို့က နာ မည်တူတာသာဖြစ်တယ်လို့ပြော ပါတယ်။ မလေးရှား ကေဒါပြည် နယ်အခြေစိုက် မလေးရိုဟင်ဂျာ အသင်း (Kedah Rohingya Society in Malaysia RSM)ရဲ့ ဒု တိယဥက္ကဋ္ဌယူစွပ်အလီ (Yusof Ali)ကလည်း ဒီနှစ်ယောက်ဟာ သတ်သတ်စီဖြစ်တယ်လို့ ဆိုပါ တယ်။ သူတို့နှစ်ယောက်က အခုလို ငြင်းပေမယ့်လည်း နှစ်ယောက် စလုံးဆီကနေ ရလိုက်တဲ့အချက် ကတော့ မောင်မောင်ခေါ်ယာစင် ဟာ မလေးရှားနိုင်ငံမှာတုန်းက လူကုန်ကူးဂိုဏ်းသံသယနဲ့ မလေး ရှားအထူးစုံစမ်းရေးရဲတပ်ဖွဲ့ရဲ့ ဖမ်းဆီးစစ်ဆေးတာကို ခံရဖူး တယ်ဆိုတာပါပဲ။ ‘‘သူဒီလို စစ်ဆေးခံရတော့ ကျွန်တော်ကိုယ်တိုင် မလေးရှားရဲ တွေဆီ သွားပြီးစကားပြန်လုပ်ပေး ခဲ့ရတယ်။ သူဟာ စီးပွားရေးသ မားသက်သက်ပဲ။လူကုန်ကူးတာ မလုပ်ဘူးလို့ (မလေးရဲကို)ပြော ပြီး သူလွတ်အောင် ကျွန်တော်ပဲ လုပ်ပေးခဲ့တာ’’ လို့ မလေးရှားမှာ ရှိတဲ့ ယူစွပ်အလီက Myanmar Now ကိုဖုန်းနဲ့ပြောပါတယ်။ ယာစင်ဆိုသူဟာ ထိုင်း တောင်ပိုင်းမှာရှိတဲ့ လူမှောင်ခို ဂိုဏ်းတစ်ဂိုဏ်းဆီကနေ ဘင်္ဂါလီ တွေ၊ ဘင်္ဂလားဒေ့ရ်ှနိုင်ငံသားတွေ ကို ပုံသေဈေးနှုန်းတစ်ခုသတ်မှတ် ပြီး၀ယ်ကြောင်း၊ မလေးရှားဘက် ခြမ်း၀မ်ကေလီယန် (Wang Kelian)က တစ်ထောက်နားစခန်း တွေမှာ ခဏထားထားပြီး တခြား လူကုန်ကူးသူတွေဆီကို ပြန် ရောင်းကြောင်း ယူစွပ်အလီက သူရထားတဲ့ အချက်အလက်တွေ ကို အခြေခံပြီး Bernamaသတင်း ဌာနကို အဲဒီတုန်းက ပြောခဲ့ဖူးပါ တယ်။ မောင်မောင်ခေါ်ယာစင်ရဲ့ ဇနီးဖြစ်တဲ့ ဒေါ်၀င်းမာထွန်းက တော့ အဲဒါဟာလူမှားပြီးအဖမ်းခံ ခဲ့ရတာဖြစ်တယ်လို့ ပြောပါ တယ်။ ‘‘မလေး (အထူးစုံစမ်းရေး) ရဲတပ်ဖွဲ့က ကျွန်မအမျိုးသားကို ခေါ်စစ်ဖူးပေမယ့် နာမည်တူတာ ပါ။ စုံစမ်းစစ်ဆေးပြီး မဟုတ်မှန်း သိတော့ ပြန်လွှတ်ပေးခဲ့ပါတယ်။ တကယ်က အဲဒီလူ(လူမှောင်ခို) က နာမည်တူနဲ့ လုပ်စားတာပါ’’ လို့ တာမွေမြို့နယ် ဖိုးစိန်လမ်းမှာ ရှိတဲ့ သူတို့လင်မယားနေထိုင်ရာ ကွန်ဒိုအခန်းမှာ Myanmar Now ကိုပြောပါတယ်။ ဇိမ်ခံဆိုဖာကြီးများ၊ သိုးမွေး ကော်ဇော၊ လှပတဲ့ကြွေထည် ပစ္စည်းအများအပြားနဲ့ တခမ်းတ နားပြင်ဆင်ထားတဲ့ အဲဒီအဆင့် မြင့်တိုက်ခန်းအတွင်း တွေ့ဆုံမေး မြန်းရာမှာ ဒေါ်၀င်းမာထွန်းက ခင် ပွန်းသည် လူကုန်ကူးမှုမရှိ ကြောင်း ငြင်းပေမယ့် ဆိုင်၀န် ထမ်းတစ်ဦးက ယာစင်ဆိုတဲ့နာ မည်ကို သုံးပြီး ရခိုင်ပြည်နယ် မြောက်ပိုင်းက မွတ်စလင်တွေကို လူကုန်ကူးခဲ့တယ်လို့တော့ နောက်ပိုင်းမှာ ပြောပါတယ်။ ‘‘အဲဒီလူကုန်ကူးတဲ့သူက ကျွန်မအမျိုးသားနဲ့ဆွေမျိုးမတော် ပေမယ့် လူယုံ၊ ငွေလွှဲရင် အချိတ် အဆက်ကိစ္စအားလုံးအတွက် ဆိုင်မှာပဲ သူလုပ်တယ်။ ဟာဂျီ ယာစင်ဆိုတဲ့နာမည်ကို ကိုင်ပြီး တော့လုပ်တာ။ သူက ရိုဟင်ဂျာ ပဲ။ သူ့နာမည်အရင်းကို လူတွေက မသိဘူး။ ဟာဂျီယာစင်ဆိုင်ဆိုပြီး တော့ပဲ လူတွေက သိကြတယ်။ ဒါကြောင့် ကျွန်မယောကျ်ားက လူကုန်ကူးတယ်လို့ နာမည်ထွက် သွားလို့ ခေါ်အစစ်ခံရတာ’’ လို့ ပြောပါတယ်။ ဒါပေမဲ့ မလေးရှားရောက် မြန်မာပြည်ဖွားမွတ်စလင်တချို့ ကတော့ မောင်မောင်ခေါ်ဟာဂျီ ယာစင်သူတို့ဆီမှာ ယာယီအ ထိန်းသိမ်းခံရစဉ်တုန်းက ပီနန်မြို့ က သူ့အိမ်ကိုရဲက၀င်စီးပြီး တွေ့ တဲ့ငွေတွေကို ငွေမည်းဆိုပြီးသိမ်း ဆည်းခဲ့ကြောင်း၊ လူကုန်ကူးမှု သံသယနဲ့ စစ်ဆေးခဲ့ကြောင်း၊ သူ ကရဲကိုလာဘ်ထိုးပြီး ပြန်လွတ် လာခဲ့တာဖြစ်တယ်လို့ ယုံကြည်ရ ကြောင်း ပြောကြပါတယ်။ သံသယတရားခံရဲ့ ဘ၀နောက်ကြောင်း မြန်မာနိုင်ငံမှာရော မလေး ရှားမှာပါ ဟာဂျီယာစင်လို့ လူသိ များတဲ့ မောင်မောင်ရဲ့ မိဘတွေ ဟာ ရခိုင်မြောက်ပိုင်းသားတွေ ဖြစ်ပေမယ့် မောင်မောင်ကိုတော့ ရန်ကုန်မှာပဲမွေးပြီး အင်းစိန်ဗလီ လမ်းမှာကြီးတယ်လု့ိ ဇနီးဖြစ်သူ က ပြောပါတယ်။ ရခိုင်မြောက် ပိုင်း သတင်းရင်းမြစ်တစ်ခုက တော့ မောင်မောင်ခေါ်ယာစင်ဟာ မောင်တောမြို့(၅)ရပ်ကွက်မှာ နေခဲ့ဖူးတယ်လို့ဆိုပါတယ်။ ပြည် ထဲရေး၀န်ကြီးဌာန ထုတ်ပြန်ချက် ပါ ဖခင် ဦးရှော်ရှိတ်အာမောက် ဆိုတဲ့နာမည်ဟာ ရခိုင်ပြည်နယ် မြောက်ပိုင်းက မွတ်စလင်မှည့် တတ်တဲ့ နာမည်မျိုးဖြစ်ကြောင်း၊ မြန်မာပြည်ရဲ့အခြားဒေသမွတ် စလင်တွေဟာ အာမက်ဆိုတဲ့ နာမည်ကိုသုံးကြပြီး ရခိုင်မြောက် ပိုင်းမှာတော့ အာမောက်လို့ သုံး တတ်ကြောင်း အဲဒီသတင်းရင်း မြစ်က ဆိုပါတယ်။ ဟာဂျီယာစင်ဟာ ၁၉၈၉ ၀န်းကျင်အသက်(၁၅)နှစ်အရွယ် လောက်မှာ မလေးရှားကို ထိုင်း ကတစ်ဆင့် တရားမ၀င်လမ်း ကြောင်းကနေ ရောက်သွားတယ်။ မလေးရှားမှာ ကျပန်းအလုပ်တွေ လုပ်၊ ပန်းရန်အလုပ်တွေပုတ်ပြတ် လက်ခံရာကနေ နောင်မှာမြန်မာ နိုင်ငံက တင်သွင်းတဲ့စားသောက် ကုန်၊ အသုံးအဆောင်ပစ္စည်းတွေ ရောင်းချတဲ့ အောင်ရတနာဆိုတဲ့ လက်လီဆိုင်ခွဲတွေကို ဖွင့်လှစ်ခဲ့ တယ်လို့ အမည်မဖော်လိုတဲ့သ တင်းရင်းမြစ်တစ်ခုက ပြောပါ တယ်။ http;//aungyadanastore.com ဆိုတဲ့၀က်ဘ်ဆိုက်မှာ တော့ မြို့တော်ကွာလာလမ်ပူ၊ ကေဒါပြည်နယ်က အလော်ဆေး တား (AlorSetar)နဲ့ မြန်မာအလုပ် သမားအများအပြားရှိတဲ့ ပီနန် ပြည်နယ်က ဘူကစ်မာတာဂျမ် (Bukit Mertajam)တို့မှာ ဖွင့်လှစ် ထားတဲ့ အောင်ရတနာစတိုးဆိုင် ဓာတ်ပုံတွေကို ဆလိုက်ရှိုးပုံစံနဲ့ တင်ထားပြီး စတိုးဆိုင်နာမည် တွေအောက်မှာလည်း မြန်မာ ပြည်အနှံ့ ငွေလွှဲငွေပို့လုပ်ငန်းတွေ လုပ်ကိုင်ကြောင်းကို အင်္ဂလိပ်- မြန်မာနှစ်ဘာသာနဲ့ရေးသားထား ပါတယ်။ မလေးရှားရောက် သိန်းနဲ့ချီ တဲ့ မြန်မာလုပ်သားတွေ မြန်မာ နိုင်ငံကို ငွေလွှဲပို့ပေးတဲ့အဓိက၀န် ဆောင်မှုပေးနေတာဟာ မောင် မောင်ခေါ် ဟာဂျီယာစင်ဖြစ်တယ် လို့ မလေးရှားမှာနေထိုင်တဲ့အ မည်မဖော်လိုသူတစ်ဦးက ပြော ပါတယ်။ မြန်မာဘက်ကနေ မလေးကို သငေ်္ဘာနဲ့ ကုန်ပစ္စည်း တင်ပို့တဲ့ လုပ်ငန်းမှာလည်း မလေးအာဏာပိုင်တွေထဲအထိ ပေါက်ရောက်တယ်လို့ သူကဆို ပါတယ်။ မောင်မောင်ခေါ် ယာစင်ရဲ့ ရန်ကုန်မြို့က ဇနီးကလည်း မလေးရှားနိုင်ငံက အောင်ရတနာ စတိုးဆိုင်တွေ၊ ငွေလွှဲလုပ်ငန်း တွေကို သူ့ယောကျ်ားဖြစ်သူပိုင် ဆိုင်ပြီး ငွေလွှဲလုပ်ငန်းကနေ တစ် နေ့ကို ဒေါ်လာသောင်း၊ သိန်းချီ ၀င်ငွေရတယ်လို့ ပြောပါတယ်။ သူဟာဒုတိယဇနီးဖြစ်ပြီး မလေး ရှားနိုင်ငံမှာ ယာစင်ရဲ့ပထမဇနီး ရှိတယ်လို့ပြောပါတယ်။ ပြည်တော်ပြန်ခြင်း ၂၀၁၅ မေလ လူကုန်ကူးခံ ရသူတွေရဲ့ ရုပ်အလောင်း ၁၀၀ ကျော်နဲ့ပတ်သက်ပြီး မောင်မောင် ခေါ် ယာစင်ဟာ မလေးရှားရဲရဲ့ ဖမ်းဆီးစစ်ဆေးခြင်းကို ခံရပြီးတဲ့ နောက်မှာ မြန်မာနိုင်ငံကို ပြန်လာ ပြီး အခြေချပါတယ်။ ဒုတိယဇနီး ဖြစ်တဲ့ ဒေါ်၀င်းမာထွန်းကတော့ သူတို့ပြန်လာတာဟာ လူကုန်ကူး မှုကိစ္စကြောင့် မဟုတ်ဘဲ အ သက်အရွယ်ရလာတာကြောင့် ကိုယ့်ဇာတိရပ်ရွာမှာ ပြန်အခြေ ချဖို့အတွက် မလေးရှားမှာစီးပွား ရေးအဆင်ပြေတဲ့ ကြားကနေ ၂၀၁၆ နှောင်းပိုင်းမှာပြန်လာခဲ့ရ တာလို့ ပြောပါတယ်။ အသက်အရွယ်ကို အ ကြောင်းပြချက်ပေးပေမယ့် သူ့ရဲ့ ခင်ပွန်းဟာ အသက်(၄၄)နှစ်ပဲရှိ သေးသလို ဒေါ်၀င်းမာထွန်းက လည်း ခင်ပွန်းထက်ငယ်ရွယ်ဦး မယ့်ပုံပေါက်ပါတယ်။ ဒါ့အပြင် သူတို့ပြန်လာချိန်ဟာ မြန်မာနိုင်ငံ မှာ မွတ်စလင်မုန်းတီးရေးဟော ပြောမှုတွေမြင့်တက်နေလို့ မွတ်စ လင်တချို့တောင် ပြည်ပထွက်အ ခြေချဖို့ ကြိုးစားနေချိန်လည်းဖြစ် ပါတယ်။ ‘‘ဟိုမှာက နေရထိုင်ရ၊ လွတ်လပ်စွာကိုးကွယ်ခွင့်ကအစ အဆင်ပြေပေမယ့် ကိုယ့်ရဲ့ နောက်ဆုံးထွက်သက်ကတော့ အဆင်မပြေဘူး။ အဲဒါလေးတစ် ခုပါပဲ။ ပိုက်ဆံဘယ်လိုရှာရမလဲ ကောင်းကောင်းသိနေပါပြီ’’ လို့ ဒေါ်၀င်းမာထွန်းက ပြောပါတယ်။ မောင်မောင်ခေါ် ဟာဂျီယာ စင်ဟာ မလေးရှားကို လွန်ခဲ့တဲ့ နှစ် ၂၀ ခန့်က တရားမ၀င်ထွက် ခွာသွားခဲ့ပေမယ့် ပြန်လာတဲ့အ ချိန်မှာတော့ မြန်မာနိုင်ငံကူးလက် မှတ်နဲ့ ပြန်လာခဲ့တယ်လို့ ယူဆ ရပါတယ်။ ပြည်ထဲရေး၀န်ကြီးဌာ နက ထုတ်ပြန်ထားတဲ့ သတင်းမှာ ပူးတွဲပါတဲ့ သူ့ရဲ့နိုင်ငံကူးလက် မှတ် အထောက်အထားမှာတော့ ကွာလာလမ်ပူ မြန်မာသံရုံးက ၂၀၁၇ အောက်တိုဘာ ၂၃ ရက် နေ့စွဲနဲ့ ထုတ်ပေးခဲ့တယ်လို့ ဖော် ပြထားပါတယ်။ မြန်မာနိုင်ငံ ပြန်မလာခင် မလေးရှားက သူ့လုပ်ငန်းအချို့ကို ပိတ်သိမ်းခဲ့တယ်။ ပီနန်က BM Plaza မှာ ဖွင့်ထားတဲ့ အောင်ရတနာစတိုးဆိုင်ကို လူယုံတွေ လက်ထဲအပ်တယ်။ ပြီးတော့ မိ သားစုလိုက် မြန်မာနိုင်ငံပြန်လာ တယ်လို့ သူ့ဇနီးကပြောပါတယ်။ ပို့ကုန်လုပ်ငန်း ဆက်လုပ်ကိုင်သလို မလေးရှားက သူတို့ပိုင်စတိုးဆိုင်တွေအတွက် လိုအပ်တဲ့ ပစ္စည်းတွေကိုလည်း သငေ်္ဘာနဲ့ ဆက်ပို့ပေးနေခဲ့တယ်လို့ ဆက် ပြောပါတယ်။ ပြန်ရောက်ခါစမှာ တာမွေ မြို့နယ်ရှိ ကွန်ဒိုတိုက်ခန်းကို ပြောင်းလာခဲ့တာပါ။ အဲဒီကွန်ဒိုရဲ့ မြေညီထပ်နဲ့ပထမထပ်ကို သူတို့ ပိုင်ဆိုင်ပြီး ပထမထပ်မှာ သူတို့ နေထိုင်တယ်။ မြေညီထပ်ကို ပုဂ္ဂ လိက သင်တန်းကျောင်းတစ် ကျောင်းကို ငှားထားတယ်လို့ စုံ စမ်းသိရပါတယ်။ အဲဒီအခန်းမှာ သူတို့နဲ့အတူ မလေးရှားက ပထမ ဇနီးနဲ့ရတဲ့ (၁၅)နှစ်အရွယ် သမီး၊ (၁၀)နှစ်အရွယ်သားတို့လည်း နေ ထိုင်ကြတာကို တွေ့ခဲ့ရပါတယ်။ သူတို့မိသားစု ဒီတိုက်ခန်း ကို ပြောင်းလာကြတာ လေးလ လောက်ပဲ ရှိသေးတယ်လို့ နတ် မောက် ရပ်ကွက်အုပ်ချုပ်ရေးမှူး ဦးဇော်ထွန်းက ပြောပါတယ်။ ကွန်ဒိုကြီးကြပ်ရေးမှူး ဦး အောင်မြင့်ကလည်း မောင်မောင် ခေါ်ယာစင်ဟာ ဘာသာရေးကိုင်း ရှိုင်းပြီး ယဉ်ကျေးသိမ်မွေ့သူဖြစ် တယ်လို့ သိထားတာကြောင့် မူး ယစ်မှုနဲ့အဖမ်းခံရတဲ့အခါ အံ့ဩ မိတယ်လို့ ပြောပါတယ်။ မောင် မောင်ကို မနက်နဲ့ ညနေဗလီသွား တဲ့အခါမှ တွေ့ရတတ်တယ်လို့ လည်း ဆက်ပြောပါတယ်။ မောင်မောင်ခေါ် ယာစင်နဲ့ နီးစပ်တဲ့ ရန်ကုန်က မွတ်စလင်အသိုင်းအ၀ိုင်းကတော့ သူဟာ အလှူအတန်းရက်ရောပြီး ဘာ သာတရား ကိုင်းရှိုင်းသူဖြစ်တယ် လို့ဆိုပါတယ်။ ပုဇွန်တောင်မြို့ နယ်က ရုံးကလေးဗလီကို သွား တတ်ပြီး သူ့အိမ်နားက ဗလီကို လည်း တစ်ခါတစ်ရံ သွားတတ် တယ်လို့ သူတို့ကပြောပါတယ်။ တာမွေမြို့နယ်ရှိ ယာစင်၏ တိုက်ခန်း (ဓာတ်ပုံ − Myanmar Now) မောင်မောင်ခေါ် ယာစင်ရဲ့ လုပ်ငန်းများ ပြည်ထဲရေး၀န်ကြီးဌာနရဲ့ ဇွန်လ ၁၉ ရက်ထုတ်ပြန်ချက်မှာ မောင်မောင်ခေါ် ယာစင်ထံကနေ ငွေသားအပြင် အခြားအခြေ ပစ္စည်း စုစုပေါင်းခန့်မှန်းတန်ဖိုး ကျပ်သိန်း ၇၀,၀၀၀ ကျော် သိမ်း ဆည်းရမိတယ်လို့ ဖော်ပြထားပါ တယ်။ ဆက်စပ်သံသယတရားခံတွေ ပြည်တွင်းဘဏ်နှစ်ခုမှာ အပ်ထားတဲ့ငွေသား စုစုပေါင်း ကျပ်သိန်း ၂၈,၀၀၀ ရှိတယ်လို့ ဆိုထားပေမယ့် ဘယ်ဘဏ်တွေ ဖြစ်တယ်ဆိုတာ မဖော်ပြထားပါ ဘူး။ Myanmar Now ရဲ့ စုံစမ်း ချက်အရ အဲဒီဘဏ်နှစ်ဘဏ်ဟာ ဧရာ၀တီဘဏ်(AYA Bank)၊ ရွှေ (ကျေးလက်နှင့် မြို့ပြဖွံ့ဖြိုးတိုး တက်ရေး)ဘဏ် (Shwe Bank) တို့ ဖြစ်တယ်လု့ိ သိရပါတယ်။ မောင်မောင်ခေါ် ဟာဂျီယာစင် ဟာ မောင်မောင်ဆိုတဲ့နာမည်နဲ့ပဲ ဧရာ၀တီဘဏ်မှာ ၂၀၁၇ ဇန်နဝါ ရီကစပြီး ငွေစုဘဏ်စာရင်းတစ် ခုကို ငွေကြေးပမာဏအမြောက် အမြားနဲ့ စတင်ဖွင့်လှစ်ခ့ဲတယ်။ အဲဒီလိုဖွင့်ရာမှာ အရောင်းအ ၀ယ်ကုမ္ပဏီတစ်ခုရဲ့ နာမည်နဲ့ စာရွက်စာတမ်းတွေကို အသုံးပြု ခဲ့တယ်လို့ ဧရာ၀တီဘဏ်ရဲ့ Enterprise Risk Management ဌာနတာ၀န်ခံ ဦးအောင်ကိုကိုဦး က Myanmar Now ကို ပြောပါ တယ်။ မောင်မောင်ခေါ် ယာစင် ဟာ ယခုနှစ် နှစ်ဆန်းမှာလည်း စာရင်းသေအပ်ငွေစာရင်းတစ်ခု ထပ်မံဖွင့်လှစ်ခဲ့တဲ့အတွက် ဧရာ ၀တီဘဏ်မှာ ကျပ်ငွေနဲ့ဖွင့်ထား တဲ့ ငွေစာရင်းနှစ်ခုအထိရှိလာပါ တယ်။ ဒါပေမဲ့ နိုင်ငံခြားငွေနဲ့ ဖွင့် တဲ့စာရင်းတော့ ဧရာ၀တီဘဏ်မှာ မရှိဘူးလို့ ဦးအောင်ကိုကိုဦးက ဆိုပါတယ်။ မောင်မောင်ခေါ် ယာစင်ရဲ့ အပ်နှံလွှဲပြောင်းတဲ့ ငွေ ကြေးပမာဏကို ထုတ်ပြောဖို့ ငြင်းဆန်ပေမယ့် မောင်မောင်ရဲ့ အပ်ငွေတွေဟာ စအပ်စဉ်က တည်းက ပမာဏများတာဖြစ်တဲ့ အတွက် ဖောက်သည်ကြီး (Big Customer) စာရင်းမှာပါတယ်လို့ သူကပြောပါတယ်။ ‘‘သူက အပ်တဲ့ပမာဏ လည်းများတယ်။ ငွေလွှဲငွေသွင်း လည်း ခဏခဏလုပ်တဲ့သူဖြစ် တာကြောင့် သူ့ရဲ့အချက်အလက် တွေကို ကျွန်တော်တို့ ပိုစောင့် ကြည့်ပါတယ်။ သူက တစ်လကို ငွေလွှဲ၊ ငွေသွင်း သုံးခါကနေ ခြောက်ခါအထိ လုပ်လေ့ရှိပါ တယ်။ ပြည်တွင်းပါပဲ။ နိုင်ငံခြား ကို လွှဲတာ၊ သွားတာမဟုတ်ပါ ဘူး။ သူ့ငွေတွေက ပြည်တွင်းမှာ ပဲ လှည့်ပတ်နေတာပါ’’ ဟု ဦး အောင်ကိုကိုဦးက ပြောပါတယ်။ ဘဏ်စာရင်းနှစ်ခုစလုံးကို မောင် မောင်ခေါ် HjYassin နာမည်နဲ့ပဲ ဖွင့်ထားတာလို့ ဆိုပါတယ်။ အပ်နှံငွေတွေကို သူတို့က ဗဟိုဘဏ်ရဲ့ စည်းမျဉ်းစည်း ကမ်းနဲ့အညီပဲ လက်ခံခဲ့တာဖြစ် ကြောင်း၊ ၂၀၁၇ စုငွေဘဏ်စာ ရင်းစဖွင့်လှစ်ချိန်မှာ မောင်မောင် ဟာ သုံးခေါက်ချိုးမှတ်ပုံတင်ကို အသုံးပြုခဲ့ကြောင်း၊ ယခုနှစ် ဖေ ဖော်ဝါရီမှာ စာရင်းသေအပ်ငွေစာ ရင်းဖွင့်ပြီး နောက်ပိုင်းမှာ ပန်း ရောင်နိုင်ငံသားစိစစ်ရေးကတ် ရ ထားပြီဆိုပြီး ဘဏ်ကိုအသိပေး ခဲ့ကြောင်း ဦးအောင်ကိုကိုဦးက ပြောပါတယ်။ ရွှေသံလွင်ကုမ္ပဏီပိုင် ရွှေ ဘဏ်မှာလည်း မောင်မောင်ခေါ် ဟာဂျီယာစင်ရဲ့ ဘဏ်စာရင်းရှိ တယ်လု့ိ Myanmar Now ကစုံ စမ်းသိရှိထားရပေမယ့် ရွှေဘဏ် ဘက်က ဒီကိစ္စနဲ့ပတ်သက်ပြီး သူ တို့ဘက်က အချက်အလက်တွေ မပေးနိုင်ပါဘူးလို့ ပြောပြီးငြင်း ဆန်ခဲ့ပါတယ်။ မလေးမူးယစ်မှုနဲ့ ပတ်သက်ပြီး သူတို့ရဲ့ ဘဏ်စာ ရင်းတွေကို ပိတ်သိမ်းဖို့ ဇွန်လ ၅ ရက်မှာ ဘဏ်များအားလုံးကို ဗဟိုဘဏ်က လျှို့၀ှက်ညွှန်ကြား ချက်ပေးပို့ခဲ့ပါတယ်။ Nice Guy Clearnce ဟာ မောင်မောင် တင်ပို့လိုက်တဲ့ မူူး ယစ်ဆေးပါကုန်သေတ္တာကို ဆိပ် ကမ်းမှာ အကောက်ခွန်ရှင်းလင်း ရေးစာရွက်စာတမ်းတွေ လုပ်ပေး ခဲ့ပါတယ်ဆိုတဲ့ ကုမ္ပဏီဖြစ်ပြီး ပိုင်ရှင်ဦးမင်းနိုင်ကိုလည်း ဖမ်း ထားကြောင်း အစိုးရက သတင်း ထုတ်ထားပြီးဖြစ်ပါတယ်။ မူးယစ် ဆေးပါကုန်သေတ္တာကို ရန်ကုန် ကနေ တာ၀န်ယူပြီး ပို့ပေးခဲ့တာ ဟာ U Kaung Trading Co.,Ltd (ဦးကောင်းထရေးဒင်းကုမ္ပဏီလီ မိတက်)ဖြစ်တယ်လို့ ပြည်ထဲရေး ရဲ့ ဇွန်လ ၆ ရက်ထုတ်ပြန်ချက် မှာ ပါပါတယ်။ ဦးကောင်းထရေး ဒင်းဟာ ကျောက်တံတားမြို့နယ် (၃၅) လမ်းအောက်ဘလောက်မှာ ရှိပြီး ဒါရိုက်တာနေရာမှာ ဒေါ်သီ တာမိုးလို့ မြန်မာနိုင်ငံရင်းနှီးမြှုပ်နှံ မှုနှင့် ကုမ္ပဏီများညွှန်ကြားမှုဦးစီးဌာနရဲ့ ၀က်ဘ်ဆိုက်မှာ ဖော်ပြ ထားပါတယ်။ မူးယစ်အမှုမှာ ဆက်စပ်နေ တယ်လို့ ယူဆရသူများရဲ့ဘဏ် အပ်ငွေတွေကို လုပ်ထုံးလုပ်နည်း အရ အမှုမပြီးပြတ်မချင်း ဘဏ် က ထိန်းသိမ်းထားရမှာ ဖြစ်ပါ တယ်။ အမှုပြီးပြတ်တဲ့အခါ (စွပ် စွဲခံရသူတွေ ပြစ်မှုကျူးလွန်တယ် လို့ စီရင်ချက်ချခံရတယ်ဆိုရင်) ဒီငွေတွေကို နိုင်ငံတော်ဘဏ္႑ာအ ဖြစ် လွှဲပေးရမှာဖြစ်တယ်လို့ ဦး အောင်ကိုကိုဦးက ဆိုပါတယ်။ ဒေါ်၀င်းမာထွန်းကတော့ ဘဏ်တွေမှာ ပိတ်မိနေတဲ့ပိုက်ဆံ တွေဟာ မလေးရှားရောက်မြန်မာ နိုင်ငံသားတွေက မိသားစုဆီ ပြန် လွှဲပို့ထားတဲ့ ငွေတွေသာဖြစ်ပြီး ဒုစရိုက်လုပ်ငန်းတွေကနေ ရထား တာမဟုတ်ကြောင်း၊ အခုဆိုရင် မပို့ထားတဲ့ ဟွန်ဒီငွေတွေအရေး အခက်တွေ့နေကြောင်း ပြောပါ တယ်။ ‘‘အောင်ရတနာပိုင်ရှင် အ ဖမ်းခံရတယ်ဆိုတဲ့ သတင်းကြား တော့ တောင်းကုန်ပြီ။ အထူးသ ဖြင့် ပီနန်က လူတွေပေါ့။ အခု အစ်မတို့က နည်းနည်းနောနော ပိုက်ဆံတွေမဟုတ်ဘူး။ ရှင်း ထုတ်ရမှာက အများကြီးပဲ။ အခု ဘာမှလုပ်လို့မရတော့ မရှင်းနိုင် သေးဘူး’’ လို့ သူကပြောပါတယ်။ ရန်ကုန်မြို့ရှိ မြသီရိငွေလဲလှယ်ရေးကောင်တာ (ဓာတ်ပုံ - Myanmar Now) နိုင်ငံခြားငွေလဲလုပ်ငန်း ၂၀၁၇ အတွင်း ဧရာဝတီ ဘဏ်မှာ မောင်မောင် (ခေါ်) ဟာ ဂျီယာစင် ဘဏ်စာရင်းဖွင့်စဉ် တုန်းက အရောင်းအဝယ်ကုမ္ပဏီ တစ်ခုရဲ့ နာမည်နဲ့ ဖွင့်လှစ်ခဲ့တယ် လို့ ဧရာဝတီဘဏ်က ပြောပေ မယ့် ကုမ္ပဏီနာမည်ကိုတော့ ထုတ်ဖော်မပြောခဲ့ပါဘူး။ Myanmar Now ရဲ့ စုံစမ်းချက်အရ အဲဒီကုမ္ပဏီဟာ ဗဟန်းမြို့နယ် သံလွင်လမ်း အမှတ် (၈၀) လိပ် စာနဲ့ ၁၉၉၂ ကတည်းက မှတ်ပုံ တင်ထားတဲ့ Mya Thiri Trading Co.,Ltd (မြသီရိထရေးဒင်း ကုမ္ပဏီလီမိတက်) ဖြစ်တယ်လို့ သိရပါတယ်။ ကုမ္ပဏီကို တည်ထောင်ခဲ့ တဲ့ ဒေါ်ခင်စောကတော့ လုပ်ငန်း အဆင်မပြေတဲ့အတွက် လွန်ခဲ့တဲ့ ၁၀ နှစ်လောက်က လက်လွှဲရောင်းချခဲ့တယ်လို့ ပြောပါတယ်။ မြန် မာနိုင်ငံ ရင်းနှီးမြှုပ်နှံမှုနှင့် ကုမ္ပဏီများ ညွှန်ကြားမှုဦးစီးဌာနရဲ့ ဝက်ဘ်ဆိုက်မှာတော့ အဲဒီကုမ္ပ ဏီရဲ့ လိပ်စာကို ရန်ကုန်မြို့ ကျောက်တံတားမြို့နယ် ဆိပ် ကမ်းသာလမ်း (ကုန်သည်လမ်း နှင့် မဟာဗန္ဓုလလမ်းကြား) အ မှတ် (၁၅၀) မြေညီထပ်လို့ ဖော် ပြထားပြီး နိုင်ငံသားစိစစ်ရေး ကတ်ပြားအမှတ် ၁၂/ တမန (နိုင်) ၁၃၃၂၈၁ ကို ကိုင်ဆောင်ထား တဲ့ ‘မောင်မောင်’ ဟာ ကုမ္ပဏီရဲ့ စီမံခန့်ခွဲမှုဒါရိုက်တာဖြစ်တယ်လို့ ဖော်ပြထားပါတယ်။ အဲဒီဆိပ်ကမ်းသာလိပ်စာ မှာတော့ ‘Mya Thiri Trading Co., Ltd’ နဲ့ ‘Money Changer’ လို့ ဆိုင်းဘုတ်နှစ်ခု တင်ထားတဲ့ ဆိုင်ကို အခုအချိိန်အထိ ဖွင့်လှစ် ထားတာ တွေ့ရပါတယ်။ မောင် မောင်ရဲ့ ဇနီးဒေါ်ဝင်းမာထွန်းက တော့ အဲဒီဆိုင်ကို သူတို့မိသားစု ပိုင်တာ ဟုတ်တယ်လို့ ပြောပါ တယ်။ ဆက်စပ်တရားခံများ ပြီးခဲ့တဲ့ရက်ပိုင်းတွေအတွင်း ပြည်ထဲရေးဝန်ကြီးဌာန ထုတ်ပြန် ချက်တစ်ခုမှာတော့ ဒီအမှုနဲ့ပတ် သက်တဲ့ နောက်ထပ်ကွင်းဆက် တရားခံတွေကို ထပ်မံဖမ်းဆီးရမိ နေသလို တရားခံပြေးတွေလည်း ရှိနေကြောင်း ဖော်ပြခဲ့ပါတယ်။ ဇွန်လ ၁၉ ရက် နောက်ဆုံးထုတ် ပြန်ချက်အရ မလေးရှားမှာ ဖမ်း ဆီးရမိခဲ့တဲ့ မူးယစ်ဆေးဝါးတွေ ကို ရှမ်းပြည်နယ် တာချီလိတ်မြို့ နေ ချင်ကျားမူ (ခ) မကျားဝေ (ခ) နှင်းဦးလွင်ဆိုတဲ့ အမျိုးသမီးက မလေးရှားမှာရှိတဲ့ ၎င်းရဲ့အမျိုး သား အစ်ကိုကြီး (ခေါ်) ကတုံးထံ ‘ကြားခံလူ’တွေနဲ့ ပို့ခိုင်းခဲ့တယ် လို့ဆိုပါတယ်။ မူးယစ်ဆေးသယ်ယူရေးအ တွက် မြန်မာနိုင်ငံဘက်မှ မောင် မောင် (ခေါ်) ယာစင်က အဓိက ပါဝင်ပြီး မလေးရှားဘက်မှာတော့ ပထမဇနီးရဲ့မောင်ဖြစ်သူ ဇေယျာ ဟိန်းက သငေ်္ဘာကွန်တိန်နာကို လက်ခံရယူခဲ့တယ်လို့ ဆိုပါ တယ်။ မူးယစ်ဆေးဝါးတွေကို တာချီလိတ်ကနေ လှည်းကူးမြို့ Nice Guy ရေသန့်စက်ရုံကို ပို့ တယ်။ အဲဒီစက်ရုံကတစ်ဆင့် မောင်မောင်(ခေါ်) ယာစင်ပိုင်တဲ့ ပုဇွန်တောင်မြို့နယ်က သိုလှောင် ရုံတစ်ရုံကို ပို့တယ်။ ဦးမင်းနိုင်ရဲ့ Nice Guy Clearance Services Agency က အကောက်ခွန် ကိစ္စတွေလုပ်ပေးပြီး U Kaung Trading ကုမ္ပဏီက သငေ်္ဘာကိစ္စ တာဝန်ယူခဲ့တယ်လို့ ပြည်ထဲရေး ထုတ်ပြန်ချက်မှာ ပါရှိပါတယ်။ Nice Guy ရေသန့်စက်ရုံ ဟာ ဦးမင်းနိုင်ရဲ့ ဇနီးဒေါ်သီတာ မိုးနာမည်နဲ့ လုပ်ကိုင်နေတာဖြစ် ပြီး ဒေါ်သီတာမိုးဟာ ဦးကောင်း ထရေးဒင်းကုမ္ပဏီရဲ့ ဒါရိုက်တာ အဖြစ်လည်း မှတ်ပုံတင်ထားပါ တယ်။ ဦးမင်းနိုင်နဲ့ မောင်မောင် ခေါ်ယာစင်တို့ဟာ လွန်စွာရင်းနှီး ကြောင်း သူတို့နှစ်ယောက်ရဲ့ ပတ် သက်မှုအကြောင်းကို Myanmar Now ရဲ့ သတင်းတစ်ပုဒ်မှာ တင်ပြခဲ့ပြီးပါပြီ။ ဦးမင်းနိုင်ကို ဇွန်လ ၂ရက် နေ့၊ မောင်မောင်ခေါ်ဟာဂျီယာ စင်ကို ဇွန်လ ၅ရက်နေ့၊ ဇေယျာ ဟိန်းကို ဇွန်လ ၉ ရက်နေ့တို့မှာ အသီးသီးဖမ်းဆီးရမိခ့ဲပြီး ရန်ကုန် က ဆိပ်ကမ်းမြို့နယ်တရားရုံးမှာ မကြာသေးမီက ချုပ်ရမန်ယူခဲ့ပါ တယ်။ နောက်ဆက်တွဲအနေနဲ့ မလေးရှားမှာ မူးယစ်မှုနဲ့ ထောင် ကျခဲ့ဖူးတဲ့ ထား၀ယ်ကြီးခေါ် အောင်လွင်ကို ထား၀ယ်မြို့မှာ ဖမ်းဆီးရမိတယ်လို့ ထုတ်ပြန်ပါ တယ်။ မောင်မောင်ခေါ် ယာစင်ရဲ့ မူးယစ်ဆေးဝါးအမှု စွပ်စွဲချက် တွေ၊ လူကုန်ကူးမှုစွပ်စွဲချက်တွေ နဲ့ ပတ်သက်လို့ ရန်ကုန်က မလေး ရှားသံရုံးကိုရော ကွာလာလမ်ပူ က မြန်မာသံရုံးကိုပါ မေးမြန်းဖို့ ဆက်သွယ်ခဲ့ပါတယ်။ မြန်မာသံ အမတ်ကြီးက တယ်လီဖုန်းနဲ့ဆို ရင် မဖြေကြားပေးနိုင်ကြောင်း အ ကြောင်းပြန်ပြီး မလေးရှားသံရုံး ကတော့ သူတို့သံအမတ်ကြီး နေ ရပ်ကို ခွင့်နဲ့ ခဏပြန်နေတယ်လို့ အကြောင်းပြန်ပါတယ်။ သံသယတရားခံတစ်ဦးဖြစ်သော မင်းနိုင် (ဓာတ်ပုံ − Myanmar Now) စွပ်စွဲမှုများကို ငြင်းဆန် ဒေါ်၀င်းမာထွန်းကတော့ ဒီမူးယစ်ဆေးဝါးအမှုမှာ သူ့ ယောက်ျားမပါဘူူးလို့ဆိုပါတယ်။ ဒီမူးယစ်ဆေးတွေ ထည့်ထားတဲ့ လက်ဖက်ခြောက်ထုပ်တွေကို ကွန်တိန်နာထဲထည့်ပြီး ရန်ကုန် မြန်မာ့စက်မှုဆိပ်ကမ်း (Myan-mar Industrial Port - MIP) က နေ တင်ပို့ခဲ့တာဟာ ပြီးခဲ့တဲ့ ဧပြီ သင်္ကြန်ကာလကဖြစ်ပြီး သူတို့ လင်မယားဟာ အဲဒီအချိန်မှာ ဆော်ဒီအာရေးဗီးယားနိုင်ငံ မက္ကာကို ဘုရားဖူးထွက်နေတယ်လို့ ပြောပါတယ်။ ရဲရဲ့စုံစမ်းစစ်ဆေးမှုတွေပြီး တဲ့နောက် တရားရုံးကို စွဲဆိုတင် ပို့တဲ့အချိန်မှာ မီဒီယာတွေကိုခေါ် ပြီး မူးယစ်ဆေးဝါးအမှုမှာ သူ့ရဲ့ ခင်ပွန်းမပါကြောင်း အသေးစိတ် ရှင်းပြမယ်လို့ပြောပါတယ်။ ‘‘ပြောစရာတွေအများကြီးရှိ ပေမယ့် အစ်မက သတင်းထောက် တွေကို အခုပြောပြမယ်ဆိုရင်အစ်မယောက်ျားအပေါ် ပုံနေတဲ့အပြစ်တွေ ထပ်ပုံကျသွားမှာစိုး တယ်’’လို့ ဒေါ်၀င်းမာထွန်းက ပြောပါသည်။ သူ့ယောက်ျားဟာ မလေး ရှားရဲက ဖမ်းဆီးစစ်ဆေးတာကို ခံခဲ့ရဖူးပေမယ့် နာမည်ထွက်နေ တဲ့ လူမှောင်ခိုရာဇာ ‘ယာစင်’ မဟုတ်ဘူူးလို့ ငြင်းဆန်သွားပါ တယ်။ လူကုန်ကူးတရားခံဖြစ်ခဲ့ မယ်ဆိုရင် မလေးရှားမှာရှိတဲ့ သူ တို့လုပ်ငန်းတွေကို ပိတ်သိမ်းခံ လိုက်ရမှာပေါ့လို့ပြောပါတယ်။ ‘‘လူကုန်ကူးတာတွေမှာ ဘာ မှမပါခဲ့ဖူးဘူး။ သူများတွေလူကုန် ကူးတာမှာ ရှယ်ယာပါတာမျိုး လည်းမရှိဘူး။ ရခိုင်က ထွက်ပြေး လာတဲ့ ရိုဟင်ဂျာတွေကို အခမဲ့ ကူညီပေးတာမျိုးလည်းမရှိခဲ့ဘူး။ ပီနန်မှာရှိတဲ့ ရိုဟင်ဂျာ အသိုင်း အ၀ိုင်းနဲ့လည်း မပတ်သက်ဘူး။ ရိုဟင်ဂျာစကားတော့ သူတတ် တယ်။ သူတို့အမျိုးအရင်းတွေက ဘင်္ဂလားဒေ့ရှ်ဘက်ကို ပြေးတာ။ မလေးဘက်ကို ရောက်မလာ သေးဘူး။ တချို့လည်း သေကုန် တယ်’’ လို့ ဒေါ်၀င်းမာထွန်းက ပြောပါတယ်။ နောက်ဆုံးရရှိတဲ့ သတင်းတွေအရတော့ မလေးရှား မှာ စံချိန်တင်မူးယစ်ဆေးဝါးတွေ ဖမ်းမိတဲ့ မေလ ၂၂ ရက် နောက် ပိုင်း မလေးရှားအစိုးရက မြန်မာ နိုင်ငံကလာတဲ့ ဆေးဝါးနဲ့အစား အစာတွေကို တင်းတင်းကျပ်ကျပ် စစ်ဆေးနေပါတယ်။ ဒါ့အပြင်မြန် မာတွေအများစုရှိတဲ့ ကွာလာလမ်ပူက ဘလက်ကောင်းမြို့ သမာဂျာရာရပ်ကွက်မှာ ဖွင့်ထားတဲ့ ‘အောင်ရတနာ’ နာမည်နဲ့ စတိုးဆိုင်ကို ချိပ်ပိတ်ထားပြီး ဆိုင်၀န်ထမ်းနှစ်ယောက်ကို ဖမ်းထားကြောင်း၊ အဲဒီဆိုင်ခန်းကို ငှားစားထားတဲ့ မလေးရှားနိုင်ငံသား တရုတ်လူမျိုးကိုလည်း ခေါ်စစ်ဆေးနေကြောင်း မလေးရှားနိုင်ငံ ကွာလာလမ်ပူမြို့ သတင်းရင်းမြစ်တစ်ခုက Myanmar Now ကို ဇွန်လ ၂၀ ရက်နေ့မှာပြောပါတယ်။",crime,1
"အသက် (၁၉) နှစ်အရွယ် မိန်းကလေးတစ်ဦးအပါအ၀င် ငွေ စက္ကူအတုလုပ်သူ လေးဦးကို သက်သေခံပစ္စည်းများနှင့်အတူ ဖမ်းမိကြောင်း ပုသိမ်မြို့နယ်ရဲ တပ်ဖွဲ့မှူး ရဲမှူး ခင်မောင်စိုးက ပြောသည်။ ၎င်းတို့ကို ဇွန်လ ၂၂ ရက်ည က ပုသိမ်မြို့တွင် ဖမ်းမိပြီး ၎င်းတို့ ထံမှ ကျပ် ၁၀,၀၀၀ တန်ငွေစက္ကူအတု ၁၂ ရွက်နှင့် ကျပ် ၅,၀၀၀ တန်ငွေစက္ကူအတု ၉၉ ရွက်၊ စုစုပေါင်း ကျပ် ၆၁၅,၀၀၀ ဖမ်းမိခဲ့ကြောင်း ရဲမှူး ခင်မောင်စိုးက ပြောသည်။ ဖမ်းမိထားသူများသည် အ ထက်ပါမိန်းကလေးအပါအ၀င် အသက် (၂၅)၊ (၂၉) နှင့် (၃၁)နှစ်အရွယ်ရှိ အမျိုးသားများဖြစ်ကြောင်း ၎င်းက ပြောသည်။ ‘‘ရိုးရိုးအေဖိုးစက္ကူကို အသုံး ပြုပြီးတော့ လက်ပ်တော့ကွန်ပျူ တာ၊ Scanner (ပုံကူးစက်)၊ Printer (ပုံနှိပ်စက်)တွေနဲ့ ငွေစက္ကူအတုတွေ ထုတ်တာပါ။ ဒီ စက်တွေကိုလည်း သက်သေခံ ပစ္စည်းအနေနဲ့ သိမ်းဆည်းရမိ ထားပါတယ်’’ဟု ရဲမှူးခင်မောင်စိုး က ပြောသည်။ ပုသိမ်မြို့ရှိ စားသောက်ဆိုင် တစ်ဆိုင်တွင် ငွေစက္ကူအတုများ အသုံးပြုနေကြောင်း ရဲတပ်ဖွဲ့က သတင်းရ၍ ရှာဖွေရာ (၂၉) နှစ်အရွယ် အမျိုးသား၏ ခါးကြားတွင်ထိုးထားသည့် ကြွပ်ကြွပ်အိတ်အနက်အတွင်း နံပါတ်တူငွေစက္ကူအတုများ ဖမ်းမိခဲ့သည်။ ထို့နောက် ဆက်လက်စုံစမ်း ရာ ငွေစက္ကူထုတ်သည့် စက်ကိရိ ယာများနှင့် ထုတ်လုပ်သူ (၃၁) နှစ်အရွယ် အမျိုးသားနှင့် (၁၉) နှစ်အရွယ် အမျိုးသမီးကို ဖမ်းမိခဲ့ကြောင်း ရဲတပ်ဖွဲ့ မှတ်တမ်းတွင် ဖော်ပြထားသည်။ ထို့အပြင် ၎င်းတို့ထံမှ ငွေ စက္ကူစမ်းသပ်ထုတ်ရာတွင် ပျက် စီးသည့် စာရွက်များ၊ အရောင်မတူသဖြင့် စွန့်ပစ်ထားသည့် စာရွက်များ၊ ငွေစက္ကူအတုကို ဖြတ်ထုတ်ထားသည့် စာရွက်ဖြတ်စများ၊ စက္ကူဖြတ်ရာတွင် အသုံးပြုသည့် ဓားနှင့် ပေတံကို သိမ်းဆည်းရမိကြောင်း ရဲမှတ်တမ်း၌ ဖော်ပြထားသည်။ ‘‘ဒီငွေတွေကို ဒီနေ့မဖမ်းမိ ရင် နောက်နေ့ဆို အများပြည်သူ လက်ထဲရောက်မှာပါ။ ဒီလို ရောက်တာနဲ့ ငွေကြေးရဲ့ တန်ဖိုး က ပိုကျလေပဲ’’ဟု မြန်မာ့စီးပွား ရေးဘဏ်မှ ၀န်ထမ်းတစ်ဦးက ပြောသည်။ ၎င်းတို့ လေးဦးကို ပုသိမ်နယ်မြေရဲစခန်းတွင် ဖမ်းဆီးထိန်းသိမ်း ထားပြီး မြန်မာနိုင်ငံတော်ဗဟို ဘဏ်ဥပဒေဖြင့် အရေးယူရန် စီစဉ်နေသည်။ ကျူးလွန်ကြောင်း ပြစ် မှုထင်ရှားလျှင် အဆိုပါဥပဒေအရ ထောင်ဒဏ် နှစ် ၂၀ အထိ ပြစ် ဒဏ်ချမှတ်နိုင်သည်။ ဧရာ၀တီတိုင်းတွင် ငွေစက္ကူအတုများဖမ်းမိခြင်းသည် ၂၀၁၈ အတွင်း တတိယအကြိမ်ဖမ်းမိခြင်းဖြစ်ပြီး ပမာဏဒုတိယအများဆုံးဖြစ်သည်။ အများဆုံးဖမ်းမိသည့် ပမာဏသည် ဖျာပုံခရိုင် ဘိုကလေးမြို့နယ်တွင် ကျပ် ၈၆၀,၀၀၀ ကျော်ဖြစ်သည်။ ထို့အပြင် မြောင်းမြခရိုင် အိမ်မဲမြို့တွင်လည်း ဖမ်းမိခဲ့ပြီး ကျပ် ၈၀,၀၀၀ ကျော်ရှိကြောင်း စီအိုင်ဒီရဲတပ်ဖွဲ့မှတ်တမ်းများ၌ ဖော်ပြထားသည်။",crime,1
မူဆယ်မြို့မရဲစခန်းတွင် အချုပ်ခန်းဖောက် ထွက်ပြေးသည့် အချုပ်သား ၁၇ ဦးကို သေ နတ်ပစ်ဖောက် တားဆီးရာမှ အချုပ်သားတစ်ဦးသေဆုံးပြီး တစ်ဦးဒဏ်ရာရကာ ရဲတပ်ဖွဲ့ဝင် တစ်ဦး ရေနွေးပူဖြင့် အပက်ခံရ၍ ဆေးကုသနေရသည်။ အချုပ်ခန်း ၁၀ ခန်းရှိသည့် မူဆယ်မြို့မ ရဲစခန်းတွင် ဇွန်လ ၂၂ ရက် မွန်းတည့် ၁၂ နာရီခန့် က အချုပ်သားများကို ထမင်း ကျွေးရန် ပြင်ဆင်နေစဉ် ယင်းသို့ ရုန်းရင်းဆန်ခတ် ဖြစ်ပွားခဲ့သည်။ ‘‘ထမင်းကျွေးချိန်မှာ အချုပ် အဆောင်ကို ထမင်းပို့တော့ တရားခံတွေက တံခါးကို တွန်း ဖွင့်ပြီး ၁၇ ယောက်လောက်က ရဲတပ်ဖွဲ့ဝင် သုံးဦးကို ထိုးကြိတ် တယ်။ အောက်ဆင်းပြီးပြေးတဲ့ အချိန်မှာ အလှည့်ကျ ကင်းသမား က သေနတ်နဲ့ ဟန့်တားပစ်တာမှာ နှစ်ယောက်ထိတော့ ကျန်တဲ့သူ တွေက အချုပ်ခန်းထဲ ပြန်ပြေး တာ’’ဟု မူဆယ်မြို့မ ရဲစခန်းမှူး ဒုရဲမှူးအေးမြင့်က ပြောကြား သည်။ ရဲတပ်ဖွဲ့ ပြောကြားချက်အရ ရဲတပ်ဖွဲ့ဝင်သုံးဦးသည် အချုပ် ခန်းတံခါး ဖွင့်စဉ် အချုပ်သားများ က ဝိုင်းဝန်းထိုးကြိတ်ပြီး ရဲတပ်ဖွဲ့ ဝင်တစ်ဦးကိုလည်း ရေနွေးပူဖြင့်ပက်ခဲ့သည်ဟုဆိုသည်။ အချုပ်သားများ ထွက်ပြေးလာစဉ် စခန်းဝင်းအတွင်း ကင်းတာဝန်ကျနေသော ရဲတပ်ဖွဲ့ဝင်တစ်ဦးက သေနတ်ဖြင့် ဟန့်တားပစ်ခတ်ရာမှ အသက် (၄၁)နှစ်အရွယ် အချုပ် သားတစ်ဦး ဝမ်းဗိုက်ကို သေနတ် ကျည်မှန်ကာ မူဆယ်ဆေးရုံတွင် သေဆုံးခဲ့သည်ဟု ဒုရဲမှူးအေးမြင့် က ပြောသည်။ ‘‘အပေါ်ထပ်ကနေ လှေ ကားအတိုင်း ဆင်းပြေးလာတာ။ တရားခံ ထွက်ပြေးလွတ်မြောက်မှု မရှိအောင် တာဝန်ကျနေတဲ့ ရဲ တပ်ဖွဲ့ဝင်က ဟန့်တားတာ’’ဟု ၎င်းကပြောသည်။ သေဆုံးသူသည် မူးယစ် ဆေးဝါးမှုဖြင့် အမှုရင်ဆိုင်နေရပြီး မူဆယ်နှင့်ကပ်လျက် နမ့်ခမ်းမြို့ ဇာတိဖြစ်သည်။ နောက်ထပ် အချုပ်သားတစ်ဦး ခြေထောက် တွင် ကျည်ထိမှန်ဒဏ်ရာရ၍ မူဆယ်ဆေးရုံ၌ ကုသနေရသည်။ ရေနွေးပူဖြင့် အပက်ခံရသဖြင့် လည်ပင်းနှင့် ရင်ဘတ်တွင် ဒဏ် ရာရသော ရဲတပ်သားတစ်ဦး လည်း ဆေးကုသနေရပြီး နှစ်ဦး စလုံး အသက်အန္တရာယ် စိုးရိမ် စရာမရှိကြောင်း မူဆယ်မြို့နယ် ဆေးရုံမှ ကျန်းမာရေးဝန်ထမ်း တစ်ဦးက ပြောသည်။ မူဆယ်မြို့မ ရဲစခန်းရှိ အချုပ်ခန်း ၁၀ ခန်းအနက် နှစ်ခန်း ပြင်ဆင်နေကာ ကျန်ရှစ်ခန်းတွင် အချုပ်သား ၂၆၈ ဦးထိန်းသိမ်းထားသည်။ အခင်းဖြစ်ချိန်တွင် မူဆယ်မြို့မရဲစခန်း၌ ရဲတပ်ဖွဲ့ဝင် အနည်းဆုံး ၁၈ ဦး ထက်မနည်းရှိကြောင်း ဒုရဲမှူးအေးမြင့်က ပြောသည်။,crime,1
"မိခင်ဈေးရောင်းသွား ချိန် နေအိမ်တွင်ကျန်ခဲ့သည့် ဒုတိယတန်း ကျောင်းသားကို အိမ်နီးချင်း အဋ္ဌမတန်းကျောင်း သားက မဖွယ်မရာပြုလုပ်သည် ဆိုကာတိုင်တန်းသဖြင့် ရဲတပ်ဖွဲ့ က ပုဒ်မနှစ်ခုဖြင့်အမှုဖွင့်ခဲ့သည်။ သာကေတမြို့နယ် နေ အသက် (၃၀) ကျော်အမျိုးသမီး သည် ဇွန်လ ၂၀ ရက် နေ့လယ်၌ ဈေးမှပြန်ရောက်ချိန်တွင် နေအိမ် နောက်ဖေးခန်း ရှုပ်ပွနေသည်ကို တွေ့မြင်ရသဖြင့် နေအိမ်အတွွင်း လူ၀င်၊ လူထွက်ကိုသိနိုင်ရန် သား ဖြစ်သူ (၇)နှစ်အရွယ် ဒုတိယတန်း ကျောင်းသားကို ကျောင်းသို့ လိုက်မေးမြန်းခဲ့ကြောင်း အရှေ့ ပိုင်းခရိုင်ရဲတပ်ဖွဲ့မှ ရဲအရာရှိ တစ်ဦးကပြောသည်။ ထိုသို့မေးရာမှ သားဖြစ်သူ မဖွယ်မရာပြုလုပ်ခံရသည်ကို သိ ရှိပြီး ကျူးလွန်သူသည် အသက် (၁၂)နှစ်သာရှိသေးသည့် အဋ္ဌမတန်းကျောင်းသားဖြစ်ကြောင်း ရဲမှတ်တမ်းတွင် ဖော်ပြထားသည်။ မိခင်မရှိချိန် နေအိမ်တွင် ကျန်ခဲ့သည့် ကျောင်းသားကို မဖွယ်မရာပြုလုပ်သည့် အဆိုပါကျောင်းသားကို သာကေတနယ်မြေရဲစခန်းတွင် ဓမ္မတာနှင့် ဆန့်ကျင်သောကာမ စက်ယှက်မှုပြုလုပ်မှုနှင့် ယင်းသို့ပြုလုပ်ရန် အားထုတ်သည့် ပုဒ်မဖြင့် အမှုဖွင့်ထားသည်။ မြန်မာတစ်နိုင်ငံလုံးတွင် ၂၀၁၇ အတွင်း အဓမ္မပြုကျင့်မှု ဖြင့်အမှုဖွင့်ခဲ့သည့် နှုန်းသည် တစ်ရက်လျှင်ပျမ်းမျှသုံးမှုခန့်ရှိပြီး သက်ငယ်မုဒိမ်းမှုသည် တစ်ရက် လျှင် နှစ်မှုနှုန်းဖြစ်ပွားခဲ့ကြောင်း မြန်မာနိုင်ငံရဲတပ်ဖွဲ့က သတင်း ထုတ်ပြန်ထားသည်။ ၂၀၁၇ အတွင်း အဓမ္မ ပြုကျင့်မှု ၁,၄၀၀ ကျော်ရှိပြီး ၂၀၁၆ အတွင်းဖြစ်ပွားခဲ့သည့် အဓမ္မပြုကျင့်မှုများနှင့် နှိုင်းယှဉ်ပါ က အမှု ၃၀၀ ကျော်ပိုမိုဖြစ်ပွား နေကြောင်း မြန်မာနိုင်ငံရဲတပ် ဖွဲ့ ထုတ်ပြန်ချက်တွင် ဖော်ပြထား သည်။",crime,1
"Myanmar Idol ပြိုင်ပွဲ ၀င် နီလန်း၏ချစ်သူသည် ဇွန်လ ၂၂ ရက်ညနေက ၎င်းငှားရမ်းနေ ထိုင်သည့် တိုက်ခန်းအတွင်း မိမိကိုယ်ကိုယ်ကြိုးဆွဲချ သေဆုံးခဲ့ကြောင်း လှိုင်မြို့မရဲစခန်းမှ ရဲအ ရာရှိတစ်ဦးကပြောသည်။ သေဆုံးသူ ဆလိုင်းမန်ကျုံး လျန်(၂၀)နှစ်သည် ဒဂုံတက္ကသိုလ်တွင် နိုင်ငံတကာဆက်ဆံရေးဘာသာဖြင့် တတိယနှစ် တက်နေပြီး ၎င်းငှားရမ်းနေထိုင်သော လှိုင်မြို့နယ်(၁၆)ရပ်ကွက်အတွင်းရှိ အထပ်မြင့် တိုက်ခန်းတစ်ခုအတွင်း ကြိုးဆွဲချ သေဆုံးနေကြောင်း ၎င်းက ပြောသည်။ ‘‘သူ့အလောင်းကိုဆေးရုံမှာ ရင်ခွဲစစ်နေပါတယ်။ ဘာလို့ အဲ ဒီလိုလုပ်သွားတာလဲဆိုတာတော့ ကျွန်တော်တို့မသိသေးဘူး။ စုံစမ်း နေတုန်းပါပဲ’’ဟု ရဲအရာရှိကဆို သည်။ သေဆုံးသူ၏ချစ်သူ နီလန်းသည် ယခုယှဉ်ပြိုင်နေဆဲ Myanmar Idol Season 3 တွင် ပါ၀င်ယှဉ်ပြိုင်နေပြီး ဇွန်လ ၂၂ ရက်ကဆန်ခါတင် ၁၀ ဦး ယှဉ်ပြိုင်ပြီး နှစ်ဦးပြုတ်ကာ ဆက်လက်ယှဉ်ပြိုင်ရမည့် ရှစ်ဦးစာရင်းတွင် ပါ၀င်နေသည်။ ချစ်သူ သေဆုံးမှုအပေါ် နီလန်း၏ ဖေ့စ်ဘွတ်ခ်အကောင့် Nilen Parmawi တွင် ‘ဆုံးရှုံးမှုတွေထဲက အကြီးမားဆုံးသော ဆုံးရှုံးမှု (၁) ကိုယ်ရူးမတတ်ချစ်သော အချစ်ဆုံးချစ်သူ၊ (၂)ကိုယ့်ကိုသေမတတ်ချစ်သောသူ Nilen က နှစ်ခုစလုံးကို ဆုံးရှုံးလိုက်ပါပြီ’ ဟု ရေးသားကာ ချစ်သူနှစ်ဦး၏ စုံတွဲဓာတ်ပုံများနှင့်တကွ ဖော်ပြထားသည်။ ဇွန်လ ၂၃ ရက်တွင် လူမှု ကွန်ရက်စာမျက်နှာ၌ Nilen Parmawi အကောင့်က ထိုသို့ ရေးသားပြီး ခြောက်နာရီကျော်အကြာတွင် Like လုပ်သူ ၁၆,၀၀၀ ကျော်ရှိကာ ပြန်လည်မျှေ၀သူ ၂,၉၀၀ ကျော်ရှိခဲ့သည်။ ဆလိုင်းမန်ကျုံးလျန် ကြိုးဆွဲ ချသေဆုံးခဲ့မှုနှင့် ပတ်သက်ပြီး လှိုင်မြို့မရဲစခန်းက သေမှုသေ ခင်းဖြင့် အမှုဖွင့်ကာ ဓမ္မတာအ တိုင်းသေဆုံးခြင်းဟုတ်၊ မဟုတ် စစ်ဆေးနေသည်။",crime,1
"ပုသိမ်မြို့တွင် ဇွန်လ၂၄ ရက် နေ့လယ်က အမျိုးသားတစ်ဦးကို စိတ်ကြွမူးယစ်ဆေး ဝါးများနှင့်အတူဖမ်းဆီးရမိ ကြောင်း ပုသိမ်ခရိုင်ရဲတပ်ဖွဲ့မှူး ရုံးမှ ရဲအုပ်ငြိမ်းချမ်းကျော်က ပြောသည်။ ပုသိမ်မြို့အ၀င် ပဉ္ဇူလမ်းတွင် ဆိုင်ကယ်ဖြင့် မူးယစ်ဆေးဝါးများ သယ်ဆောင်လာသည်ကို ရဲတပ်ဖွဲ့က သတင်းရသဖြင့် စောင့်ဆိုင်းဖမ်းဆီးရမှ ၎င်းအ မျိုးသားကို WY စာတန်းပါ မူးယစ်ဆေးပြား ၁၆၀ နှင့်အတူ ဖမ်းဆီးမိကြောင်း ရဲအုပ်ငြိမ်းချမ်း ကျော်က ပြောသည်။ ထိုသူကို စတင်ဖမ်းဆီးချိန် တွင် WY စာတန်းပါ မူးယစ်ဆေး ဝါး ၁၀ ပြားသာမိသော်လည်း ၎င်းနေထိုင်သည့် နေအိမ်သို့ ဆက်လက်ရှာဖွေရာ မူးယစ်ဆေးပြား ၁၅၀ နှင့် မူးယစ်ဆေးဝါးအသုံးပြု ရာတွင် ပါ၀င်သည့် ခဲပြားများနှင့် ဆက်စပ် ပစ္စည်းများကို ရဲတပ်ဖွဲ့ က သိမ်းဆည်းရမိကြောင်း ၎င်းကပြောသည်။ ‘‘သိမ်းဆည်းမိတဲ့ သက်သေ ခံပစ္စည်းတွေထဲမှာ မှတ်စုစာအုပ် ကို အံ၀ှက်လုပ်ပြီး မူးယစ်ဆေးဝါး သယ်တဲ့နေရာမှာ အသုံးပြုဖို့လုပ် ထားတာ တစ်ုလည်း ပါတယ်’’ ဟု ရဲအုပ်ငြိမ်းချမ်းကျော်က ပြော သည်။ ကနဦး စစ်ဆေးချက်အရ ထိုသူကို ဖမ်းဆီးမိသောနေ့သည် ၎င်း၏အသက် (၂၇)နှစ်ပြည့် မွေးနေ့ဖြစ်ကြောင်း ပုသိမ်မြို့မရဲစခန်းမှ ရဲမေတစ်ဦးကပြောသည်။ လက်ရှိတွင် ထိုသူကို မူး ယစ်ဆေးဝါးနှင့် စိတ်ကိုပြောင်းလဲ စေသော ဥပဒေပုဒ်မ ၁၉(က)ဖြင့် တရားစွဲဆိုရန် စီစဉ်နေသည်။ ဧရာ၀တီတိုင်းတွင် ယခုနှစ် အတွင်း မူးယစ်ဆေးဝါးဖမ်းဆီးရ မိမှု ၂၇ ကြိမ်ရှိပြီး၊ WY စိတ်ကြွ ဆေးပြား ၃,၀၀၀ ကျော်နှင့် ဆေး ခြောက် ၁၄၇ ဂရမ်ကျော် ဖမ်းဆီး ရမိကြောင်း တိုင်းရဲတပ်ဖဲွဲ့မှူးရုံး မှတ်တမ်း၌ဖော်ပြသည်။ ထို့အပြင် တိုင်းအတွင်းရှိ ပုသိမ်ခရိုင်နှင့် မအူပင်ခရိုင်တွင် မူးယစ်ဆေးဝါးဖမ်းဆီးရမိမှု အများဆုံးဖြစ် ကြောင်း အဆိုပါ မှတ်တမ်းများ၌ ဖော်ပြထားသည်။",crime,1
မကွေးတိုင်းကံမ မြို့နယ်သို့ တရားမ၀င် ၀င်ရောက် လာသည့် ရခိုင်ပြည်နယ်မှ ဘင်္ဂါလီများကိုဇွန်လ ၂၁ နှင့် ၂၃ ရက်တွင် ဆက်တိုက်ဖမ်းမိခဲ့ ကြောင်း ကံမမြို့နယ်ရဲတပ်ဖွဲ့မှူး ရုံးမှ တာ၀န်ရှိသူတစ်ဦးကပြော သည်။ ဇွန်လ ၂၁ရက်ညနေ ၅နာရီ ခန့်က ကံမမြို့နယ်ကြို့ပင်ကျေး ရွာအုပ်စုအထက်မီးပေါက်ကျေး ရွာအနီးရှိတောတန်းအတွင်းရခိုင် ပြည်နယ်ဘက်မှ တရားမ၀င် ၀င်ရောက်လာသည့် ဘင်္ဂါလီအ မျိုးသား ကိုးဦးနှင့် အမျိုးသမီးနှစ် ဦးတို့ကို လမ်းပြလေးဦးနှင့် အတူ ဖမ်းမိခဲ့ကြောင်း ၎င်းကပြော သည်။ အလားတူ ဇွန်လ ၂၃ရက်နံ နက်က ယင်းကျေးရွာအုပ်စု အနီးတွင် တရားမ၀င် ၀င်ရောက် လာသည့် ဘင်္ဂါလီတစ်ဦးကို ထပ် မံဖမ်းမိခဲ့ပြီး ကံမမြို့နယ်ရဲတပ်ဖွဲ့ စခန်းသို့ ခေါ်ဆောင်လာကြောင်း အထက်ပါတာ၀န်ရှိသူက ဇွန်လ ၂၃ ရက် နေ့လယ်၌ ပြောသည်။ ဖမ်းမိသည့် ဘင်္ဂါလီများ သည် ရခိုင်ပြည်နယ် ပေါက် တော၊ စစ်တွေနှင့် ကျောက်တော် မြို့နယ်ရှိ ကျေးရွာများမှဖြစ်ပြီး သက္ကပြင်ကျေးရွာနေ ဦးဆောလ်၊ မောင်မောင် (ခ) အာမီ၊ ဦးရော်လ် ဖိန်းဆိုသူတို့က ငွေ ၁၆ သိန်းခန့် ကုန်ကျခံလျှင် ရန်ကုန်တွင် အလုပ်လုပ်ရန် ပို့ပေးမည်ဟု စည်းရုံးသဖြင့် လိုက်ပါလာခြင်း ဖြစ်ကြောင်း ရဲတပ်ဖွဲ့မှတ်တမ်း၌ ဖော်ပြထားသည်။ ဇွန်လ ၂ ရက်က ရခိုင်ပြည် နယ်မှ ကုလားတန်မြစ်ကြောင်း အတိုင်းထွက်ခွာလာခဲ့ပြီး ဇွန်လ ၆ ရက်တွင် တောင်ကုတ်မြို့နယ် သို့ရောက်ကာ လမ်းပြလေးဦး၏ ခေါ်ဆောင်မှုဖြင့် ရခိုင်ရိုးမတော လမ်းအတိုင်း ကံမမြို့နယ်သို့ ၀င်လာခဲ့ကြောင်း ကံမမြို့နယ်ရဲ တပ်ဖွဲ့မှူးရုံးမှ တာ၀န်ရှိသူတစ် ဦးက ဆိုသည်။ လမ်းပြလေးဦးသည် ရခိုင် ပြည်နယ် ပေါက်တောမြို့နယ်မှ နှစ်ဦး၊ တောင်ကုတ်မြို့နယ်မှ တစ်ဦးနှင့် ပေါင်းတည်မြို့နယ်မှ တစ်ဦးတို့ဖြစ်ပြီး ဘင်္ဂါလီတစ်ဦး လျှင် ကျပ်ရှစ်သိန်းယူကာ ရခိုင် ရိုးမ တောတွင်းမှ ပြည်မြို့နှင့် အနီးစပ်ဆုံးနေရာသို့ ပို့ပေးရန် မောင်မောင် (ခ) အာမီက ငှား ရမ်းခဲ့ကြောင်းရဲစခန်းတွင် ထွက် ဆိုထားသည်။ ဖမ်းမိသည့် ဘင်္ဂါလီများကို ကံမမြို့မရဲတပ်ဖွဲ့စခန်းတွင် ထိန်း သိမ်းထားပြီး လူ၀င်မှုကြီးကြပ်ရေး ဥပဒေဖြင့် တရားစွဲရန် လူ၀င်မှု ကြီးကြပ်ရေးဌာနသို့ လွှဲပြောင်း ပေးမည်ဖြစ်ကြောင်း အဆိုပါရဲအ ရာရှိက ဆိုသည်။ အခကြေးငွေယူကာ လမ်းပြ ခေါ်ဆောင်လာသူ လေးဦးကို ကျွန်ပြုခြင်းစသည်တို့ကို ခံရစေ ရန်လူကိုခိုးမှု (သို့မဟုတ်) သွေး ဆောင်ခေါ်ယူမှုဖြင့် အမှုဖွင့်ထား သည်။,crime,1
တရုတ်နိုင်ငံသို့ တရား မဝင်တင်ပို့မည့် ကျောက်စိမ်းအရိုင်းတုံး ၆၀၀ ကျော်ကို မန္တလေး-လားရှိုးပြေးဆွဲသည့် ခရီးသည်တင်ကားတစ်စီးပေါ်၌ တွေ့ရှိပြီး ယင်းနှင့်ပတ်သက်၍ အမျိုးသား သုံးဦးကို ထိန်းသိမ်းစစ်ဆေးနေ ကြောင်း ရှမ်းပြည်နယ်ရဲတပ်ဖွဲ့ တပ်ဖွဲ့မှူး ရဲမှူးချုပ် ဇော်ခင် အောင်က ပြောသည်။ မန္တလေး-လားရှိုးပြည် ထောင်စုလမ်းပိုင်း ကျောက်မဲမြို့စစ်ဆေးရေးဂိတ်တွင် ဇွန်လ ၂၇ ရက် နံနက် ၁ နာရီခန့်က ခရီးသည်တင်ကားတစ်စီးပေါ်မှ ကျောက်စိမ်းအရိုင်းတုံး ၆၀၃ တုံးကို တွေ့ရှိခဲ့သည်ဟု ရဲတပ်ဖွဲ့ကဆိုသည်။ ‘‘လောလောဆယ် ကားသ မားပဲ မိသေးတယ်။ ပိုင်ရှင်ကို ဆက်ဖော်ထုတ်ရမယ်’’ဟု ရဲမှူး ချုပ်ဇော်ခင်အောင်က ပြောသည်။ခရီးသည်တင်ကားအတွင်း ဝှက်၍ သယ်ဆောင်လာသော ကျောက်စိမ်းအရိုင်းတုံး ၆၀၃ တုံး အနက် သုံးတုံးသည် နှစ်ပေမှ သုံး ပေပတ်လည်ခန့်အထိ ကြီးမား သည်ဟု ရဲတပ်ဖွဲ့က ပြောသည်။ ယာဉ်မောင်း၊ ယာဉ်နောက်လိုက် နှင့် ယာဉ်တာဝန်ခံကို ဖမ်းဆီးစစ်ဆေးနေသည်။,crime,1
ပုဒ်မသုံးခုဖြင့် ဖမ်း ဆီးတရားစွဲဆိုခံထားရသည့် ဒေါက်တာအေးမောင်နှင့် စာရေး ဆရာ ဝေဟင်အောင်အမှုနှင့်ပတ် သက်၍ တရားလိုပြသက်သေနှစ် ဦးကို စစ်ဆေးထားကြောင်း အမှု လိုက်ပါဆောင်ရွက်ပေးနေသည့် တရားလွှတ်တော်ရှေ့နေ ဦးအောင်ကျော်စိန်က ပြောသည်။ ၎င်းတို့နှစ်ဦးအပေါ် စွဲဆို ထားသည့် အမှုသုံးခုစလုံးကို စစ် တွေခရိုင်တရားရုံးတွင် တစ်ပေါင်းတည်းစစ်ဆေးရန် ဇွန်လ ၂၀ ရက် က ဆုံးဖြတ်ခဲ့ပြီး ဇွန်လ ၂၇ ရက် ရုံးထုတ်ချိန်၌ တရားလိုပြသက် သေ ရဲအရာရှိတစ်ဦးကို စစ်ဆေး ခဲ့ကြောင်း ၎င်းက ဆိုသည်။ ‘‘အမှုသုံးခုစလုံးကို ခရိုင်ကို ပြောင်းထားတယ်။ သုံးမှုစလုံးနဲ့ ပတ်သက်ပြီး ရဲအုပ်အရာရှိတစ်ဦး ကို စစ်ဆေးခဲ့တယ်။ လက်ရှိမှာ တော့ ခရိုင်ထွေအုပ်က အရာရှိ တစ်ဦးနဲ့ ရဲအရာရှိတစ်ဦး (ပုဒ်မ ၁၇(၁)နှင့်ပတ်သက်၍)ကို စစ် ဆေးထားတယ်’’ဟု ဦးအောင် ကျော်စိန်က ပြောသည်။ နိုင်ငံသားများအားလုံး ဥပဒေအရာ၌ တန်းတူအခွင့်အရေးခံစား စေလိုပြီး ပြည်ထောင်စုရှေ့နေ ချုပ်အနေဖြင့် သက်ဆိုင်ရာ ပြည် နယ်ဥပဒေချုပ်များကို ညွှန်ကြား ချက်ပေးရန် လိုအပ်ကြောင်း ဒေါက်တာအေးမောင်က တောင်း ဆိုထားသည်။ ဒေါက်တာအေးမောင်နှင့် စာရေးဆရာ ဝေဟင်အောင်တို့ကို ဇူလိုင် ၉ ရက် ရုံးချိန်းသို့ ထပ်မံချိန်းဆိုခဲ့သည်။,crime,1
မူလတန်းလွန်ကျောင်းရှိ စာရေးခုံများပြုပြင်ရန် ပျဉ်တိုပျဉ် စအဟောင်းများ သယ်ဆောင် လာသူများကို ခြိမ်းခြောက်ငွေ တောင်းသည့် ရှုထောင့်မှုခင်းမှ သတင်းထောက်တစ်ဦးနှင့် အမျိုးသားသုံးဦးကို အမှုဖွင့်အရေးယူ ထားကြောင်း ပြည်ထဲရေးဝန်ကြီး ဌာနက သတင်းထုတ်ပြန်သည်။ စစ်ကိုင်းတိုင်း ဗန်းမောက် မြို့နယ် အောင်သာကုန်းကျေးရွာနေ ဦးအောင်ထွန်းနှင့်အဖွဲ့သည် နားတာကျေးရွာ မူလတန်းလွန်ကျောင်းရှိ စာရေးခုံများ ပြုပြင်ရန် ဇွန်လ တတိယပတ်က ပျဉ်တိုပျဉ်စအဟောင်းများကို ပရိဘောဂဆိုင် သို့ပို့ရန် သယ်ဆောင်လာစဉ် ရှုထောင့်မှုခင်းသတင်းထောက်အမည်ပါ ဝတ်စုံဝတ်ဆင်ထားသူတစ်ဦးနှင့် အခြားအမျိုးသားသုံးဦး ရောက်ရှိလာကြောင်း ထုတ်ပြန်ချက်တွင် ဖော်ပြထားသည်။ ထို့နောက် ရောက်ရှိလာသူ အမျိုးသားလေးဦးက ဦးအောင် ထွန်းကို ထောင် ၁၀ နှစ်ကျနိုင် သည့် ဥပဒေဖြင့် ဖမ်းဆီးမည်ဟု ခြိမ်းခြောက်ခဲ့ကြောင်း ထုတ်ပြန် ချက်တွင် ပါရှိသည်။ ‘‘အမှုလိုတယ်။ ငွေမလိုဘူး။ တာဝန်ရှိသူတွေကို ပေးထား သလား’’ဟု ရှုထောင့်မှုခင်း သတင်းထောက်နှင့်အဖွဲ့ကပြော ကြောင်း ထုတ်ပြန်ချက်တွင် ပါရှိ သည်။ ထို့နောက် ဗန်းမောက်မြို့ မြနန္ဒာရပ်ကွက်ရှိ အဆောက်အ အုံတစ်ခုအတွင်းသို့ ခေါ်သွားကာ ၎င်းသည် ခရိုင်သတင်းထောက် ဥက္ကဋ္ဌဖြစ်ကြောင်း ပြောဆို၍ ဦးအောင်ထွန်း လွယ်အိတ်ကို ရှာဖွေကာ ‘‘မင်းတို့ အဖမ်းမခံရ အောင် ဘယ်လိုညှိမလဲ’’ဟု ပြော ကြောင်း ထုတ်ပြန်ချက်တွင် ပါရှိသည်။ ထို့နောက် ဦးအောင်ထွန်းတို့ က ကျပ်တစ်သိန်းပေးသော်လည်း လက်မခံဘဲ ကျပ်ငါးသိန်းပေးရန် ပြောဆိုသဖြင့် ထုတ်ပေးခဲ့ကာ ဗန်းမောက်မြို့မရဲစခန်းတွင် အမှု ဖွင့်တိုင်ကြားခဲ့သည်။ ရဲတပ်ဖွဲ့စုံစမ်းဖော်ထုတ် ချက်အရ ခြိမ်းခြောက်ငွေတောင်း ယူသူများကို ဖမ်းဆီး၍ တောင်းယူသည့် ကျပ်ငါးသိန်းအပြင် ဝတ်ဆင်သည့်ဝတ်စုံ၊ ဆိုင်ကယ်နှင့် အခြားပစ္စည်းအချို့ကို သက်သေခံအဖြစ် သိမ်းဆည်းပြီး ထိရောက်စွာ အရေးယူမည်ဖြစ်ကြောင်း ပြည်ထဲရေးထုတ်ပြန်ချက်တွင် ဖော်ပြထားသည်။,crime,1
မောင်တောမြို့နယ် တောင်ပြို(ယာ)ရဲကင်းစခန်း၏ မြောက်ဘက်ကိုက် ၂၀၀ ခန့်အ ကွာတွင်ရှိသော ယာယီခြံစည်းရိုး ကို ဘင်္ဂလားဒေ့ရှ်နိုင်ငံဘက်မှ လူ ၁၂ ဦးခန့်လာရောက်ဖျက်ဆီးသ ဖြင့် လုံခြုံရေးတပ်ဖွဲ့၀င်များက ခြောက်လှန့်ပစ်ခတ်ရာ တစ်ဦး ဒဏ်ရာရရှိကြောင်း ပြန်ကြားရေး ၀န်ကြီးဌာနက သတင်းထုတ်ပြန် သည်။ ယာယီခြံစည်းရိုးကို ဘင်္ဂ လားဒေ့ရှ်နိုင်ငံဘက်မှ လူများက ဇွန်လ ၂၈ ရက်ညနေ ၃ နာရီခွဲ တွင် လာရောက်ဖျက်ဆီးခြင်း ဖြစ်ပြီး လုံခြုံရေးတပ်ဖွဲ့၀င်များက အော်ဟစ်မောင်းထုတ်သဖြင့် ထွက်ခွာသွားကြောင်း ထုတ်ပြန်ချက်တွင် ပါရှိသည်။ သို့သော် ၎င်းတို့သည်ညနေ ၆ နာရီတွင်ထပ်မံရောက်ရှိလာပြီး ခြံစည်းရိုးတိုင်များအား ထပ်မံ ဖျက်ဆီးနေသည်ကို တွေ့မြင်ရ၍ သတိပေးအော်ဟစ်ပြောဆိုရာ ထွက်ခွာသွားခြင်းမရှိဘဲ ပြန်လည် အော်ဟစ်ပြောဆိုပြီး ခြံစည်းရိုး တိုင်များကို လွှဖြင့်ဆက်လက် ဖျက်ဆီးနေသောကြောင့် ရဲအရာ ရှိတစ်ဦးက အမ်အေ-၁၁ ဖြင့် ခြောက်လှန့်ပစ်ခတ်ခဲ့ကြောင်း ဖော်ပြသည်။ ဖျက်ဆီးခံရသည့် ခြံစည်းရိုး သည် တောင်ပြို(ယာ)ချောင်း ပေါက်၀အနီးရှိ မြန်မာဘက်ခြမ်း၌ ရေတိုက်စား၍ ပေ ၁၈၀ ခန့်ပျက် စီးခဲ့သည့် ခြံစည်းရိုးအစား သစ်သားတိုင်၊ သံဆူးကြိုးများဖြင့် ယာယီပြန်လည်ကာရံထားခြင်း ဖြစ်သည်။ ယင်းသို့ ဖျက်ဆီးခံရမှု ကြောင့် တိုင်လေးတိုင်ခန့် ပျက်စီး ခဲ့ကြောင်းတွေ့ရှိရပြီး ထပ်မံမဖြစ် ပွားစေရန် စောင့်ကြည့်နေ ကြောင်း ပြည်ထဲရေး၀န်ကြီးဌာန ကို ကိုးကား၍ သတင်းထုတ်ပြန် ချက်တွင် ဖော်ပြသည်။,crime,1
လားရှိုးပြည်ထောင်စု လမ်း ကျောက်မဲမြို့အနီးတွင် နွားများတင်ဆောင်လာသည့် ၁၂ ဘီး ယာဉ်တစ်စီးကို လက်နက်ကိုင် အဖွဲ့တစ်ဖွဲ့က သေနတ်ဖြင့် ပစ် ခတ်ရာ ယာဉ်မောင်းနှင့် ယာဉ် နောက်လိုက် ဒဏ်ရာရခဲ့သည်။ ပြည်ထောင်စုလမ်းမကြီး၏ ကျောက်မဲနှင့် နောင်ချိုမြို့အကြား ရင်ကွဲတောင်နေရာအနီးတွင် ဇွန် လ ၂၈ ရက် ည ၁၁ နာရီခန့်က ပစ်ခတ်ခံရခြင်းဖြစ်ပြီး ဒဏ်ရာရ သူနှစ်ဦးကို ဆေးရုံသို့ အချိန်မီပို့ ဆောင်နိုင်ခဲ့ကြောင်း နောင်ပိန်လူ မှုရေးအသင်းတာဝန်ရှိသူအချို့ က ပြောသည်။ ယာဉ်မောင်းနှင့် ယာဉ် နောက်လိုက်နှစ်ဦးတွင် သေနတ် ဒဏ်ရာလေးချက်ထက်မနည်းရရှိ ပြီး ကျောက်မဲမြို့ဆေးရုံတွင် တက်ရောက်ကုသနေရသည်ဟု ရဲတပ် ဖွဲ့က ဆိုသည်။ နွား ၁၄ ကောင် တင်ဆောင်လာစဉ် ပစ်ခတ်ခံရခြင်းကြောင့် နွားတစ်ကောင်သေဆုံးခဲ့သည်။ မန္တလေး-မူဆယ်ပြည် ထောင်စုလမ်းမကြီး နောင်ချို- ကျောက်မဲ-သီပေါလမ်းပိုင်းတွင် ကျွဲ၊ နွားသယ်ဆောင်သောယာဉ် များ ပစ်ခတ်ခံရမှု မကြာခဏ ဖြစ် ပွားနေသည်။ သေနတ်ဖြင့် ပစ် ခတ်ခံရသော ယာဉ်များသည် ပြည်ပတင်ပို့မည့် နွားများကို အစိုးရခွင့် ပြုချက်ဖြင့် တရားဝင်သယ် ဆောင်ခြင်းဖြစ်ပြီး လက်နက်ကိုင် အဖွဲ့များက ဆက်ကြေးမရရှိ၍ ပစ်ခတ်ခြင်းဖြစ်နိုင်ကြောင်း ရဲ တပ်ဖွဲ့နှင့် ဒေသခံများက ပြော သည်။,crime,1
အဂတိလိုက်စားမှုဖြင့် ထွက်ပြေး တိမ်းရှောင်နေသည့် တရားခံပြေးများတွင် တရားရေး ဝန်ထမ်းများ အများဆုံးပါဝင်နေ ကြောင်း ရဲတပ်ဖွဲ့က ဇွန်လ ၂၉ ရက်တွင် သတင်းထုတ်ပြန်သည်။ အဂတိလိုက်စားမှုဖြင့် ထွက် ပြေးတိမ်းရှောင်နေသည့် တရားခံပြေး ၁၆ ဦးကို သက်ဆိုင်ရာ ရဲစခန်းများသို့ သတင်းပေးတိုင်ကြား နိုင်ရန် ၎င်းတို့၏ကိုယ်ရေးအချက် အလက်များကို သတင်းထုတ်ပြန် ခဲ့သည်။ ယင်း ၁၆ ဦးအနက် တွဲဖက် မြို့နယ် တရားသူကြီးဟောင်း ဒေါ်ခင်လေးငယ်၊ ပဲခူးတိုင်းတရား ရေးဦးစီးဌာန လက်ထောက်ညွှန် မှူးဟောင်း ဦးရွှေ၊ မလှိုင်မြို့နယ် တွဲဖက်တရားသူကြီး ဦးထင်လင်း၊ဘုတလင်မြို့နယ် တရားသူကြီး ဒေါ်အေးအေးနွဲ့၊ ဘုတလင်မြို့နယ်ဥပဒေအရာရှိ ဒေါ်ယမင်းသန့် နှင့် အထက်တန်းရှေ့နေ ဒေါ်စု ကြည်၊ မကွေးတိုင်းဒေသကြီး တရားလွှတ်တော် ဦးစီးအရာရှိ ဒေါ်အဉ္ဇလီမြရှိန်တို့ဖြစ်သည်။ အဂတိလိုက်စားသည့် တ ရားခံပြေးများ၏ကိုယ်ရေးအချက် အလက်များကို ရဲတပ်ဖွဲ့က သတင်းထုတ်ပြန်ခြင်းသည် ဒုတိယအကြိမ်ဖြစ်ပြီး ဖေဖော်ဝါရီတွင် တရားခံပြေး ၁၂ ဦး၏ ကိုယ်ရေးအချက်အလက်များ ထုတ်ပြန်ခဲ့သေးသည်။ အဂတိလိုက်စားမှု တိုက် ဖျက်ရေးကော်မရှင်က စုံစမ်းစစ် ဆေးခဲ့သောအမှုများတွင် အဂတိ လိုက်စားမှုတိုက်ဖျက်ရေးဥပဒေ ပုဒ်မ ၅၆၊ ၅၇ ဖြင့် သက်ဆိုင်ရာ ရဲစခန်းများတွင် အမှုဖွင့်၍ တရား စွဲဆိုခဲ့သည့် အမှုများအနက် တရားခံပြေးဖြင့် တရားစွဲဆိုထားသော ၁၆ ဦးကို ကူညီစုံစမ်းပေးရန်နှင့် တွေ့ရှိပါက နီးစပ်ရာ ရဲစခန်းသို့ သတင်းပေးပို့နိုင်ကြောင်း ထုတ်ပြန်ထားသည်။ ‘‘တရားခံပြေးတွေနဲ့ ပတ် သက်ပြီးတော့ သက်ဆိုင်ရာရဲတပ် ဖွဲ့နဲ့ တရားရုံးတွေက ဆက်ပြီး ဆောင်ရွက်ပါလိမ့်မယ်’’ဟု အဂ တိလိုက်စားမှု တိုက်ဖျက်ရေး ကော်မရှင်မှ အဖွဲ့ဝင် ဦးဟန်ညွန့် က ပြောသည်။ အဂတိလိုက်စားမှု တိုက် ဖျက်ရေးဥပဒေပုဒ်မ ၅၆ သည် ပြစ်မှုထင်ရှားစီရင်ခြင်းခံရလျှင် ၁၀ နှစ်ထက်မပိုသော ထောင်ဒဏ် ချမှတ်ရမည့်အပြင် ငွေဒဏ်လည်းချမှတ်နိုင်သည်။,crime,1
ယမန်နေ့ ညနေ ၅ နာရီခန့်က ရွှေပြည်သာမြို့နယ် (၄) ရပ်ကွက် အုတ်ဖိုလမ်းပေါ်ရှိ Power Fashion အထည်ချုပ်စက်ရုံတွင် မီးလောင်ကျွမ်းမှုဖြစ်ပွားခဲ့သည်။ မီးလောင်ကျွမ်းမှုကို Level 3 သတ်မှတ်ပြီး ရွှေပြည်သာမြို့နယ် မီးသတ်တပ်ဖွဲ့အပြင် ရန်ကုန် တိုင်းအတွင်းရှိ မီးသတ်တပ်ဖွဲ့ဝင်များ၊ လူမှုကယ်ဆယ်ရေးအသင်း များမှ မီးသတ်ယာဉ် ၁၂ စီးခန့် ဖြင့် ငြှိမ်းသတ်ခဲ့ရသည်။ အထည်ချုပ်စက်ရုံမှ အနွေး ထည်များ၊ ပလတ်စတစ်ဂွမ်းစ များ လောင်ကျွမ်းခ့ဲသောကြောင့် ပတ်ဝန်းကျင်တွင် ညှော်နံ့များပျံ့နှံ့ ပြီး မီးသတ်တပ်ဖွဲ့ဝင်များ ငြှိမ်း သတ်ရန်ခက်ခဲသည်ဟု ရွှေပြည် သာမြို့နယ် မီးသတ်တပ်ဖွဲ့မှ တပ်ဖွဲ့ဝင် ကိုမျိုးကျော်စွာက ပြောသည်။ ‘‘မီးက အစောကြီး ငြိမ်း တယ်။ အညှော်နံ့တွေ မီးစွဲတာ တွေကို လတ်စသတ် ငြှိမ်းရတာ ဒုက္ခရောက်တာ။ ပြီးတော့ စက်ရုံ ထဲက အလုပ်သမားတွေကလည်း အထဲမှာရှိနေသေးတော့ သူတို့ကို အရင်သယ်ထုတ်ရတယ်’’ဟု ၎င်း က ဆိုသည်။ မီးခိုးညှော်နံ့ကြောင့် စက်ရုံ အလုပ်သမားများအပါအဝင် မီး သတ်တပ်ဖွဲ့ဝင်ရှစ်ဦးခန့် အသက် ရှူကျပ်ခြင်း၊ မေ့မြောခြင်းများဖြစ် ခဲ့ပြီး စိုးရိမ်ရသူ သုံးဦးကို အင်းစိန် ဆေးရုံကြီးသို့ ပို့ဆောင်ခဲ့သည်။ မီးလောင်မှုသည် ဝိုင်ယာကြိုးကြောင့် (သို့မဟုတ်)အပူပေးသည့်ဘွိုင်ဘာအိုးပေါက်သည်ဟု ကနဦးယူဆထားပြီး အဆောက်အအုံဆုံးရှုံးမှုမရှိဘဲ ပစ္စည်းဆုံးရှုံးမှုတန်ဖိုး တွက်ချက်နေဆဲဖြစ်ကြောင်း မီးသတ်တပ်ဖွဲ့မှ အရာရှိတစ်ဦးက ပြောသည်။,crime,1
မွန်ပြည်နယ် သထုံမြို့ တွင် မော်တော်ယာဉ်တစ်စီး အရှိန်မထိန်းနိုင်ဘဲ လမ်းဘေး ဓာတ်တိုင်များကို ဝင်တိုက်မှု ဇူလိုင် ၁ရက် နံနက်က ဖြစ်ပွားခဲ့ ကြောင်း သထုံမြို့မရဲစခန်းမှ တာဝန်ရှိသူတစ်ဦးကပြောသည်။ ယမန်နေ့ နံနက် ၂ နာရီခန့် က ရန်ကုန်-မော်လမြိုင် အဝေး ပြေးလမ်းအတိုင်း ဘီးလင်းမှ သထုံဘက်သို့ အသက် (၂၀) အရွယ် အမျိုးသားမောင်းနှင်လာ သော ဟွန်ဒါဖစ်အမည်းရောင် ယာဉ်သည် နန်းခဲရပ်ကွက် တော် ဝင်သုခခန်းမ အနီးသို့ အရောက် တွင် အရှိန်မထိန်းနိုင်ဘဲ လမ်း ဘေးရှိ ဓာတ်တိုင်ကို ဝင်တိုက်မိ ကြောင်း ၎င်းကပြောသည်။ ဝင်တိုက်သည့်အရှိန်ပြင်း သဖြင့် လျှပ်စစ်ဓာတ်ကြိုးများ လှုပ်ယမ်းမှုကြောင့် ဓာတ်တိုင် လေးတိုင် ပျက်စီးခဲ့ပြီး လူထိ ခိုက်ဒဏ်ရာရမှုမရှိဘဲ ကျပ် ငါးသိန်းဖိုးခန့် ဆုံးရှုံးခဲ့ကြောင်း ရဲမှတ်တမ်းတွင် ဖော်ပြထား သည်။ ဖြစ်စဉ်ကြောင့် သထုံမြို့ နယ်မြောက်ဘက်ခြမ်းရှိ ရပ်ကွက် နှင့် ကျေးရွာများ လျှပ်စစ်မီးပြတ် တောက်ရပြီး ဓာတ်အားအမြန် ဆုံး ပြန်လည်ပို့လွှတ်နိုင်ရန် အမြန်ဆုံး ပြန်လည် ပြင်ဆင်နေ ကြောင်း မြို့နယ်လျှပ်စစ်အင်ဂျင် နီယာရုံးမှ တာဝန်ရှိသူတစ်ဦးက ပြောသည်။ ဟွန်ဒါဖစ်ယာဉ်မောင်းကို ယာဉ်မဆင်မခြင် မောင်းနှင်မှုဖြင့် အမှုဖွင့်အရေးယူထားကြောင်း သထုံမြို့မရဲစခန်းမှ တာဝန်ရှိသူ က ပြောသည်။,crime,1
ချင်းတွင်းမြစ်အတွင်း အောင်စိုးမိုးကျော်(၂)ရေယာဉ် နစ်မြုပ်မှုနှင့်ပတ်သက်၍ ရေ ယာဉ်မောင်းသူကို အလုပ်နှင့် ထောင်ဒဏ် ၁၀ နှစ်ချမှတ်ခဲ့ ကြောင်း ကနီမြို့နယ် တိုင်းဒေသ ကြီးလွှတ်တော် ကိုယ်စားလှယ် ဦးထွန်းထွန်း၀င်းက ပြောသည်။ လွန်ခဲ့သော တစ်နှစ်ခွဲကျော် က ချင်းတွင်းမြစ်အတွင်းနစ်မြုပ် ခဲ့သည့် အောင်စိုးမိုးကျော်(၂) အ မြန်ရေယာဉ်နစ်မြုပ်မှုနှင့် ပတ် သက်၍ ရေယာဉ်မောင်းသူအမျိုး သားအား ယာဉ်မဆင်မခြင်မောင်း နှင်မှုနှင့် လူသေမှုပုဒ်မအရ အ လုပ်နှင့်ထောင်ဒဏ် ၁၀ နှစ်ကျခံ စေရန် ဇွန်လ ၂၉ ရက်တွင် ယင်း မာပင်ခရိုင်တရားရုံးက အမိန့်ချ မှတ်ခဲ့သည်။ ‘‘အောင်စိုးမိုးကျော် ရေ ယာဉ်မောင်းသူကို ပုဒ်မ ၃၀၄ (က)နဲ့ အလုပ်ကြမ်းနဲ့ထောင်ဒဏ် ၁၀ နှစ်ကို ယင်းမာပင်ခရိုင်တရား ရုံးက အမိန့်ချမှတ်ခဲ့တယ်။ ဒါ့အ ပြင် အောင်စိုးမိုးကျော်ရေယာဉ် ပိုင်ရှင်နှစ်ဦးနဲ့ ရေယာဉ်မောင်းကို ပြည်တွင်းရေကြောင်း ဥပဒေ ပုဒ်မသုံးခုနဲ့ ကနီမြို့နယ်တရားရုံး ကလည်း တရားစွဲထားသေး တယ်။ အဲဒီရေကြောင်းဥပဒေနဲ့ တရားစွဲထားတဲ့ကိစ္စကို တိုင်းဒေ သကြီးအဆင့်ကို အယူခံတက် ထားပေမယ့် တိုင်းအဆင့်ကအယူ ခံကို ပလပ်ထားတယ်’’ ဟု ဦး ထွန်းထွန်း၀င်းက ပြောသည်။ ၂၀၁၆ အောက်တိုဘာ ၁၄ ရက်က ဟုမ္မလင်းမြို့မှ မုံရွာမြို့ သို့ ထွက်ခွာလာသောအောင်စိုး မိုးကျော်(၂)အမြန်ရေယာဉ်သည် ချင်းတွင်းမြစ်အတွင်း မောင်းလာ စဉ် အောက်တိုဘာ ၁၅ ရက် နံ နက် ၅ နာရီခန့်က ယင်းမာပင်ခရိုင် ကနီမြို့နယ်ကင်းကျေးရွာ အုပ်စု မိချောင်းတွင်းကျေးရွာအနီး၌ နစ်မြုပ်ခဲ့သည်။ ခရီးသည် ၃၄ ဦးတင်ဆောင် ရန် သက်ဆိုင်ရာက သတ်မှတ် ထားသော အောင်စိုးမိုးကျော် (၂) ရေယာဉ်သည် နစ်မြုပ်ချိန်တွင် ခရီးသည် ၂၀၀ ကျော်တင်ဆောင် ထားသည်။ ယင်းဖြစ်စဉ်တွင် ရေ ယာဉ်လုပ်သားလေးဦးနှင့် ခရီး သည် ၁၅၅ ဦးအသက်ရှင်ပြီး သေ ဆုံးသူရုပ်အလောင်း ၇၃ လောင်း ဆယ်ယူခဲ့ကြောင်း စစ်ကိုင်းတိုင်း ဒေသကြီးအစိုးရအဖွဲ့က ထုတ် ပြန်ထားသည်။ သေဆုံးသူခရီးသည် ၇၃ ဦး ကို ထောက်ပံ့ငွေများပေးအပ်ခဲ့ ကြောင်း စစ်ကိုင်းတိုင်းဒေသကြီး အစိုးရအဖွဲ့တာ၀န်ရှိသူတစ်ဦးက ပြောသည်။ အဆိုပါရေယာဉ် နစ်မြုပ်မှုနှင့်ပတ်သက်၍ ရေယာဉ်မောင်းအမျိုးသားအား ကနီမြို့ မြို့မရဲစခန်းက ရေယာဉ်ကိုလူ့အသက်အန္တရာယ်ဖြစ်စေရန်မဆင်မခြင်မောင်းနှင်မှုနှင့် လူသေမှုရာဇ သတ်ကြီးဥပဒေပုဒ်မများဖြင့်အမှု ဖွင့်စစ်ဆေးခဲ့သည်။,crime,1
မကွေးတိုင်း ဆောမြို့ နယ်၌ အရက်ကြောင်နေသည့်လူ တစ်ဦးက ဇူလိုင် ၁ ရက် ညနေက တစ်ရွာတည်းနေသူ လေးဦးကို ဓားဖြင့်ထိုးပြီးနောက် သူ့ကိုယ်သူ လည်း ဓားဖြင့် ပြန်ထိုးသော ကြောင့် လူသတ်မှုဖြင့် ဖမ်းဆီးအ ရေးယူထားကြောင်း ဆောမြို့နယ် ရဲတပ်ဖွဲ့စခန်းမှ တာဝန်ရှိသူတစ် ဦးက ပြောသည်။ ဓားထိုးခံရသူ အမျိုးသမီး သုံးဦးသေဆုံးပြီး အမျိုးသားတစ် ဦးနှင့် ဓားထိုးသူတို့ ဒဏ်ရာပြင်း ထန်စွာရခဲ့ကြောင်း ၎င်းက ပြော သည်။ ဆောမြို့နယ် ပိန်းချောင်း ကျေးရွာနေ အသက်(၄၁)နှစ်အ ရွယ် အမျိုးသားသည် အရက် ကြောင်ကာ တစ်ရွာတည်းနေသူ များကို အရိုးအသွား ၁၁ လက်မ ခန့်ရှိ ဓားမြှောင်ဖြင့် ထိုးခဲ့ကြောင်း ရဲတပ်ဖွဲ့စစ်ဆေးချက်မှတ်တမ်း တွင် ဖော်ပြထားသည်။ အဆိုပါ အမျိုးသားသည် အိမ်မှ ထွက်လာပြီး အိမ်အောက် ထပ်၌ ထိုင်နေသော အသက်(၆၉) နှစ်အရွယ် ဒေါ်ဝဲစိန်ကို ပါလာ သည့် ဓားမြောင်ဖြင့် ထိုးခဲ့ပြီး (၂၉)နှစ်အရွယ် ကိုအောင်မျိုး ထွန်းကို ထပ်မံထိုးခဲ့သည်။ ထို့နောက် အနီးရှိ အိမ်တစ် အိမ်သို့ ထပ်ဝင်ကာ အ သက်(၄၉)နှစ်အရွယ် အိမ်ရှင်ဒေါ်မြကြည်ကို ဓားဖြင့်ထိုးပြီးနောက် ရွာလယ် လမ်းမကြီးအတိုင်း ထွက်ပြေးခဲ့ရာ လမ်းတွင် တွေ့သူ အသက်(၁၇) နှစ်အရွယ် မမြသဉ္ဇာလှိုင်ကိုလည်း ဓားဖြင့်ထိုးခဲ့ကြောင်း ရဲတပ်ဖွဲ့စစ် ဆေးချက်မှတ်တမ်း၌ ဖော်ပြ သည်။ လူလေးဦးကို ဓားဖြင့်ထိုး ကာ ရွာလယ်လမ်းအတိုင်း ထွက်ပြေး လာပြီးနောက် ကျေးရွာစာကြည့် တိုက်ရှေ့တွင် သူ့ကိုယ်သူ ဓား မြောင်ဖြင့် ထပ်ထိုးခဲ့သဖြင့် ရပ်မိရပ်ဖများက ရဲစခန်းသို့ အကြောင်းကြားကာ ဆေးရုံပို့ခဲ့ကြောင်း ဆောမြို့နယ်ရဲတပ်ဖွဲ့မှူးရုံးမှ တာဝန်ရှိသူက ပြောသည်။ ‘‘အရက်ကြောင်နေတာဖြစ် တယ်။ သေဆုံးသူတွေနဲ့ ရန်ငြိုး ရန်စကြောင့်ဖြစ်တာလား၊ ဒါမှမ ဟုတ် ဘာကြောင့် ဖြစ်တာလဲဆို တဲ့အခြေအနေကိုတော့ အသေး စိတ်စုံစမ်းစစ်ဆေးတုန်းပါပဲ။ ကျန်တဲ့ သူကလည်း ရရှိတဲ့ ဓားဒဏ်ရာကြောင့် စိုးရိမ်ရတဲ့ အခြေအနေ တွေပါပဲ’’ဟု ဆောမြို့နယ်ရဲတပ် ဖွဲ့မှူး ရဲမှူးဇော်လင်းက ပြော သည်။ အရက်ကြောင်နေသူက ဓား ဖြင့်ထိုးသဖြင့် ဒေါ်မြကြည်သည် အခင်းဖြစ်နေရာတွင် သေဆုံးပြီး ဒေါ်ဝဲစိန်ကို လောင်းရှည်တိုက် နယ်ဆေးရုံသို့ တင်ပို့ကုသရာ ဆေးရုံ၌ သေဆုံးခဲ့ကြောင်း ၎င်း က ပြောသည်။ မမြသဉ္ဇာလှိုင်၏ ဒဏ်ရာ ပြင်းထန်သဖြင့် လောင်းရှည်တိုက်နယ်ဆေးရုံမှတစ်ဆင့် ပခုက္ကူဆေးရုံကြီးသို့တင်ပို့စဉ် သေဆုံးခဲ့ပြီး ကိုအောင်မျိုးထွန်းသည် ဓားဒဏ်ရာရခဲ့သည်။ ဓားဖြင့် လိုက်ထိုးပြီး မိမိကိုယ်ကိုယ် ပြန်ထိုးသူ ဆန်းထွန်းသည် ဝမ်းဗိုက်ပွင့်ကာ အူထွက်ခဲ့သဖြင့် ၎င်းကို ပခုက္ကူဆေးရုံကြီးသို့ တင်ပို့ကုသပေးနေ သည်။ အဆိုပါဖြစ်စဉ်ကို လောင်းရှည်နယ်မြေရဲတပ်ဖွဲ့စခန်းက လူသတ်မှုဖြင့် အမှုဖွင့်ထားပြီး အသေးစိတ်စစ်ဆေးနေကြောင်း ဆောမြို့နယ်ရဲတပ်ဖွဲ့မှူးရုံးမှ တာဝန်ရှိသူတစ်ဦးက ပြောသည်။,crime,1
ထမင်းဆိုင်တွင် အလုပ် လုပ်ကိုင်သည့် အသက်(၁၇)နှစ် အရွယ် မိန်းကလေးအား KTV တွင် အလုပ်ရမည်ဟု စည်းရုံးကာ ပြည့်တန်ဆာအဖြစ် အဓမ္မစေခိုင်း ခဲ့သူလေးဦးကို အမှုဖွင့်အရေးယူ ထားကြောင်း မြန်မာနိုင်ငံရဲတပ်ဖွဲ့ က သတင်းထုတ်ပြန်သည်။ မြောက်ဥက္ကလာပမြို့နယ်ရှိ ထမင်းဆိုင်တစ်ဆိုင်တွင် အလုပ် လုပ်နေသည့် (၁၇)နှစ်အရွယ် မိန်းကလေးအား ပြီးခဲ့သည့် ဧပြီအတွင်း၌ ဆိုင်တွင် ထမင်းလာစားသည့် အမျိုးသမီးနှစ်ဦးက ၎င်းတို့နှင့်အတူ KTV တွင် အလုပ်လုပ် ပါက တစ်လလျှင် ကျပ်လေးသိန်း ခန့် ရရှိမည်ဟု ပြောဆိုစည်းရုံးခဲ့ ကြောင်း၊ အဆိုပါအမျိုးသမီးနှစ် ဦးက မိန်းကလေးအား ကြိုတင် ငွေကျပ်ငါးသောင်းနှင့် လက်ကိုင်ဖုန်းတစ်လုံးဝယ်ပေးကာ မင်္ဂလာတောင်ညွန့်မြို့နယ်ရှိ နေအိမ်တစ်အိမ်သို့ ပို့၍ ငွေကျပ်သုံးသိန်းယူ ကာ ပြန်သွားကြောင်း ရဲတပ်ဖွဲ့ထုတ်ပြန်ချက်တွင် ဖော်ပြထား သည်။ ထို့နောက် အဆိုပါနေအိမ်မှ လင်မယားက မိန်းကလေးအား ဟိုတယ်တစ်ခုရှိ တရုတ်အမျိုး သားတစ်ဦးထံသို့ ပို့ဆောင်ကာပြည့်တန်ဆာအဖြစ် အဓမ္မစေခိုင်းခဲ့သည့်အပြင် ဟိုတယ်သို့ ပို့ ဆောင်ရာတွင် အဆင်ပြေစေရန် မှတ်ပုံတင်တစ်ခု၌ မိန်းကလေး ၏ဓာတ်ပုံ ထည့်၍ ကိုင်ဆောင်စေခဲ့သည်ဆိုသည်။ အိမ်ရှင်လင်မယားက မိန်းကလေးကို နှစ်လအတွင်း ပြည့်တန်ဆာအဖြစ် ငါးကြိမ်လုပ်ကိုင် စေပြီး ထပ်မံစေခိုင်းရန် မိန်းက လေးအား ညဘက်အပြင်သို့ ခေါ်ဆောင်လာစဉ် ထွက်ပြေးခဲ့ ကြောင်း မြန်မာနိုင်ငံရဲတပ်ဖွဲ့ က ဇွန်လ ၃၀ ရက်တွင် သတင်းထုတ်ပြန်ထားသည်။ အသက်မပြည့်သေးသည့် မိန်းကလေးအား စည်းရုံးပြောဆိုခဲ့ သည့် အမျိုးသမီးနှစ်ဦးနှင့် ပြည့် တန်ဆာအဖြစ် စေခိုင်းခဲ့သည့် လင်မယားကို သက်ဆိုင်ရာမြို့မရဲ စခန်းက လူကုန်ကူးမှုတားဆီးကာ ကွယ်ရေးဥပဒေပုဒ်မဖြင့် အမှုဖွင့်အရေးယူထားပြီး ဖမ်းဆီးရမိနိုင်ရန် ဆောင်ရွက်နေကြောင်း ရဲတပ်ဖွဲ့ထုတ်ပြန်ချက်တွင် ဖော်ပြထား သည်။,crime,1
အဆိုတော် အစ္စဏီ၏ ရှစ်ကြိမ်မြောက်ရုံးချိန်းတွင် တရားလို၏ရှေ့နေလာရောက်ခဲ့ခြင်းမရှိဘဲ တရားလိုဖြစ်သူ စူးရှထက်ကိုသာ တရားခွင်အတွင်းတံခါးပိတ်စစ်ဆေးခဲ့သည်။ စွပ်စွဲခံရသူဘက်မှ သက် သေခံအဖြစ် တင်ထားသော Cele 7 မီဒီယာက ရိုက်ကူးထားသည့် ဗီဒီယိုဖိုင်ကို သက်သေခံပစ္စည်း အဖြစ် လက်ခံခဲ့ပြီး စစ်ဆေးခဲ့သည်။ ‘‘သက်သေခံရှာဖွေပုံစံမှာ ဘာတွေအပ်ထားလဲဆိုတော့ သူ့ ရဲ့ အကျႌ၊ အခင်း၊ သဘက်အပ် ထားတယ်။ မှန်ကွဲစတွေနဲ့ ရေဇ လုံအပြာကို အပ်ထားပါတယ်။ ဧပြီ ၁၂ ရက်မှာ အပ်တာနော်။ ဒါပေမဲ့ Cele 7 မှာ ဗီဒီယိုအရိုက် ခံတာ ၁၃ ရက်ပါ။ အများပြည်သူ မြင်ပြီးသားပါ။ ၁၂ ရက်နေ့မှာ ရှာ ဖွေပုံစံနဲ့ အပ်ထားတဲ့ ကော်ဇလုံ အပြာကြီးက ၁၃ ရက်မှာ ဘာ ကြောင့်ရှိနေလဲဆိုတာကိုတော့ တရားလိုကိုယ်တိုင်ပဲ သိပါလိမ့် မယ်။ အဲဒါကို ကျွန်တော်တို့မျက် ဝါးထင်ထင် တင်ပြခဲ့ပါတယ်’’ဟု စွပ်စွဲခံရသူ၏ ရှေ့နေ ဦးကျော်ဇင် ဦးက ပြောသည်။ ထို့အပြင် ဧပြီ ၁၃ ရက်တွင် ‘ရန်ကုန်ဆေးရုံကြီးကို ရောက်နေ လို့ပါ’ ပို့စ်ကို တရားလိုစူးရှထက် က ၎င်းအသုံးပြုသည့်အကောင့် တွင် ရေးတင်ခဲ့သော်လည်း ဆေး ရုံသို့ အမှန်တကယ်ရောက်ရှိနေ ခြင်းမရှိကြောင်း ပေါ်လွင်အောင် စစ်ဆေးခဲ့သည်ဟု ၎င်းကဆို သည်။ နောက်တစ်ကြိမ် ရုံးချိန်းကို ဇူလိုင် ၉ ရက်သို့ ပြန်လည်ချိန်း ဆိုခဲ့ပြီး တရားလို စူးရှထက်ကို သာ ဆက်လက်စစ်ဆေးသွားမည် ဖြစ်ကြောင်း ဦးကျော်ဇင်ဦးက ပြောသည်။ ဇူလိုင် ၂ ရက် ရုံးချိန်းမှအ ထွက်တွင် တရားလိုစူးရှထက်က မီဒီယာများအား ‘‘တရားဥပဒေအ တိုင်း ဆက်သွားပါ့မယ်။ တရား သူကြီး ဆုံးဖြတ်ချက်မချရသေးဘဲ ဘာမှပြောလို့ မရပါဘူး’’ ဟု ဖြေ ကြားသွားသည်။ ၎င်း၏ရှေ့နေ ဦးရောဘတ် စန်းအောင်အား တရားရုံးသို့ ရောက်မလာသည့်အကြောင်း ဖုန်းဖြင့် ဆက်သွယ်မေးမြန်းရာနေပြည်တော်ရောက်နေခြင်းကြောင့် ရုံးတော်သို့ မလာရောက်ခြင်းဖြစ်ကြောင်း ပြန်လည်ဖြေကြားသည်။ အမှုအတွက် မော်ဒယ်စူးရှ ထက်အပါအ၀င် တရားလိုပြသက်သေ ၁၁ ဦးတင်သွင်းထားပြီး အ ဆိုပါ အမှုကို တာမွေမြို့နယ် တရားရုံးရှိ တွဲဖက်မြို့နယ် တရားသူကြီး (၁)က တာ၀န်ယူစစ်ဆေးနေဆဲ ဖြစ်သည်။ လက်ရှိတွင် စွပ်စွဲခံရသူ အ ဆိုတော် အစ္စဏီကို အဓမ္မပြုကျင့်မှု၊ နာကျင်စေမှုနှင့် သာမန်နာကျင်စေမှုပုဒ်မသုံးခုဖြင့် မေလ ၁၀ ရက်က စတင်၍ တရားစွဲဆိုခဲ့သည်။ အစ္စဏီသည် ရည်းစား ဟောင်းကို နာကျင်အောင်ပြုလုပ် သည့်အပြင် နှစ်ကြိမ်အဓမ္မပြုကျင့်ကြောင်း၊ ထို့နောက် မော်ဒယ်အ မျိုးသမီးက အိမ်သာအသုံးပြုမည် ဟု အကြောင်းပြကာ အိမ်သာတံ ခါးလော့ပိတ်၍ သူငယ်ချင်းထံ ဖုန်းဆက်အကူအညီတောင်းရာမှ လွတ်မြောက်ခဲ့ကြောင်း ရဲတပ်ဖွဲ့ ထုတ်ပြန်ချက်တွင် ပါရှိသည်။,crime,1
ရန်ကုန်မြို့ ရွှေပြည် သာမြို့နယ်ရှိ အနှိပ်ခန်းတစ်ခု တွင်ရွှေပြည်သာမြို့နယ်မှ အ လုပ်လုပ်ကိုင်သည့် မိန်းကလေး နှစ်ဦးကို လက်ထပ်ပေါင်းသင်း မည်ဟု အယုံသွင်း၍ ချစ်ကြိုက် ဟန်ဆောင်ကာ တရုတ်ဇနီးမ ယားအဖြစ်ရောင်းစားခဲ့သည့် ညီ အစ်ကိုနှစ်ဦးကို ရဲတပ်ဖွဲ့ကအမှု ဖွင့်စုံစမ်းနေကြောင်း မြန်မာနိုင်ငံ ရဲတပ်ဖွဲ့က သတင်းထုတ်ပြန် သည်။ ရွှေပြည်သာမြို့နယ်ရှိ အနှိပ် ခန်းတစ်ခုတွင် အလုပ်လုပ်ကိုင် သည့် အသက် (၁၇)နှစ် နှင့် (၂၅)နှစ်အရွယ် မိန်းကလေးနှစ် ဦးသည် ဧပြီအတွင်းက ဆိုင်ရှင် ထံခွင့်တောင်း၍ တွံတေးမြို့ရှိမိဘ များနေအိမ်သို့ပြန်စဉ် အနှိပ်ခန်း တွင်သိကျွမ်းခဲ့သည့် လှိုင်သာယာ မြို့နယ်နေ ညီအစ်ကိုနှစ်ဦးနှင့် တွေ့ဆုံခဲ့ကြောင်း၊ အဆိုပါညီ အစ်ကိုနှစ်ဦးက မိန်းကလေး၏ မိဘများနေအိမ်သို့ အငှားယာဉ် ဖြင့်လိုက်ပို့ပေးခဲ့ပြီး ရန်ကုန်သို့ ပြန်အလာတွင် ချစ်ကြိုက်ကြောင်း နှင့် လက်ထပ်ပေါင်းသင်းလို ကြောင်းပြောဆိုရာ မိန်းကလေး နှစ်ဦးက လက်ခံခဲ့ပြီးနောက် မန္တလေးမြို့သို့ ခေါ်သွားကာဇနီး မယားအဖြစ် ပေါင်းသင်းနေထိုင် ခဲ့ကြသည်။ မန္တလေးမြို့ရှိတည်းခိုခန်း တစ်ခုတွင် တည်းခိုနေစဉ်ညီအစ် ကိုနှစ်ဦးက မိန်ကလေးနှစ်ဦးကို မူ ဆယ်မြို့မှတစ်ဆင့် တရုတ်နိုင်ငံ အတွင်းသို့ခေါ်ဆောင်ကာတရုတ် အမျိုးသားနှင့် လက်ထပ်ရန် ယွမ် ငွေ နှစ်သိန်းခွဲဖြင့်ရောင်းကာပြန် သွားခဲ့သည်ဟု ဆိုသည်။ မိန်းကလေးနှစ်ဦးသည် တရုတ်နိုင်ငံအတွင်း ၂လခန့် နေထိုင်နေစဉ် အနီးရှိဖုန်းဆိုင် တစ်ခုထံ အကူအညီတောင်း၍ တရုတ်ရဲများ၏ အကူအညီဖြင့် မိသားစုနှင့် အဆက်သွယ်ရကာ မြန်မာနိုင်ငံသို့ ပြန်လည်ရောက်ရှိလာသည်။ တရုတ်ဇနီးမယားအဖြစ် ရောင်းစားခဲ့သည့် ညီအစ်ကိုနှစ်ဦးကို တွံတေးမြို့မရဲစခန်းတွင် လူကုန်တားပုဒ်မ ၂၄/၃၂ ဖြင့် အမှုဖွင့်ပြီး ဖမ်းဆီးအရေးယူနိုင်ရန် စုံစမ်းနေကြောင်း ထုတ်ပြန်ချက်တွင်ပါရှိသည်။,crime,1
ပုသိမ်တွင် အိမ်အကူမိန်း ကလေးကို ညှဉ်းပန်းနှိပ်စက်သူ သုံးဦးအား ရာဇသတ်ကြီးဥပဒေပုဒ်မခြောက်ခုအပြင် လူကုန်ကူးမှု တားဆီးကာကွယ်ရေးဥပဒေဖြင့် အ ရေးယူထားကြောင်း ဧရာ၀တီ တိုင်းဒေသကြီး ရဲတပ်ဖွဲ့မှူးရုံးမှ ဦးစီးမှူး(ပထမတန်း)ဒုရဲမှူးကြီး ခင်မောင်လတ်က ပြောသည်။ အသက်(၃၀)နှစ်ခန့်ရှိသည့် အထည်ဆိုင်ပိုင်ရှင် အမျိုးသားနှင့် ၎င်း၏ဇနီး၊ (၂၁)နှစ်အရွယ် ဆိုင်အလုပ်သမားတို့က ၎င်းကို ညှဉ်းပန်းနှိပ်စက်ခဲ့သည်ဆိုကာ အိမ်အကူမိန်းကလေးက ပုသိမ်မြို့နယ် ရဲစခန်းတွင် ဇွန်လ၂၈ ရက်က အမှုဖွင့်ခဲ့ကြောင်း ဒုရဲမှူးကြီး ခင်မောင်လတ်က ပြောသည်။ (၁၈)နှစ်ရှိ အဆိုပါအိမ်အကူ သည် ၂၀၁၅ နှစ်ဆန်းပိုင်းက အထက်ပါအထည်ဆိုင်၌ တစ်လလျှင် ကျပ်သုံးသောင်းခွဲဖြင့် အလုပ်လုပ်ခဲ့သည်။ သုံးလခန့် လုပ်ကိုင်ခဲ့ပြီးနောက် တစ်လငါးထောင်ကျပ်စီ တိုးပေးမည်ဆိုကာ အဆိုပါ ဆိုင်ရှင်အိမ်၌ အိမ်အကူအဖြစ် ပြောင်း၍ လုပ်ခဲ့ရသော်လည်း လက်ရှိအထိ လစာတိုးပေးခဲ့ခြင်း မရှိကြောင်း ရဲမှတ်တမ်းတွင်ဖော် ပြထားသည်။ ထို့အပြင် နေအိမ်နှင့် ဆက်သွယ်ခွင့်မရခြင်း၊ အိမ်အပြင် ထွက်ခွင့်မရခြင်း၊ အချိန်မှန်အစားအစာ မကျွေးသည့်အပြင် ၀လင်စွာမ စားရခြင်း၊ အိမ်အလုပ်များကို ဒဏ်ကြေးသတ်မှတ်ဖြတ်တောက် ခဲ့သဖြင့် လစာအပြည့်အ၀ မရရှိ ခြင်းတို့ ကြုံတွေ့ခဲ့ရကြောင်း ရဲတပ်ဖွဲ့၏ မှတ်တမ်းတွင် ဖော်ပြ ထားသည်။ ထို့အပြင် အိမ်ရှင်နှစ်ဦးနှင့် ဆိုင်အလုပ်သမားက ခါးပတ်ဖြင့် ရိုက်ခြင်း၊ ခန္ဓာကိုယ်ကို မီးပူဖြင့် ကပ်ခြင်း၊ ခြေဖြင့် ကန်ခြင်း၊ ကြက်တောင်ရိုက်တံဖြင့် ရိုက်ခြင်း၊ ကလေးမစင်ကို ပါးစပ်အတွင်း ထည့်ခြင်း စသည့်နည်းများဖြင့် နှိပ်စက်ခဲ့သည့်အပြင် ကာယိနြေ္ဒ ပျက်ပြားစေရန်လည်း ပြုမူခဲ့ ကြောင်း ရဲတပ်ဖွဲ့ထံတိုင်တန်းချက်တွင် ဖော်ပြထားသည်။ ‘‘အဲဒီအိမ်ကနေ ဒီကလေးမ က သူ့အမေအိမ်ကို ထွက်ပြေးခဲ့ တယ်။ သူဖြစ်ခဲ့တဲ့ အကြောင်းစုံ ကို မိဘတွေကိုပြောပြခဲ့တော့ အမှုဖွင့်ဖြစ်ခဲ့တာပါ’’ဟု ဒုရဲမှူးကြီးခင်မောင်လတ်က ပြောသည်။ ညှဉ်းပန်းနှိပ်စက်ခံရမှုများ ကြောင့် အဆိုပါ မိန်းကလေး၏ ကိုယ်ခန္ဓာအနှံ့တွင် ဒဏ်ရာအမာ ရွတ်များ ရှိခဲ့သည်ဟုလည်း ၎င်း ကဆက်လက်ပြောသည်။ လက်ရှိတွင် အဆိုပါ အိမ် ရှင်လင်မယားနှစ်ဦးနှင့် အလုပ် သမားကို ပုသိမ်နယ်မြေရဲစခန်းက ရာဇသတ်ကြီးပုဒ်မ ၃၅၄ (ကာယိနြေ္ဒပျက်စီးစေမှု) ၊ ပုဒ်မ ၃၂၃ (နာကျင်စေမှု)၊ ပုဒ်မ ၃၂၄ (အပြင်းအထန် နာကျင်စေမှု) ၊ ပုဒ်မ ၂၉၄(ညစ်ညမ်းသော အပြုအမူများ ပြုမှုဆောင်ရွက်မှု)၊ ပုဒ်မ ၅၀၀(အသရေဖျက်မှု)၊ ပုဒ်မ ၁၁၄(အားပေးကူညီမှု)ဖြင့် အမှုဖွင့်ထားပြီး လူကုန်ကူးမှု တားဆီးကာကွယ်ရေးရဲတပ်ဖွဲ့ကလည်း လူကုန်ကူးမှု တားဆီးကာကွယ်ရေးဥပဒေ ပုဒ်မ ၂၄/၃၂ ဖြင့် အမှုဖွင့်ထားပြီး တရားစွဲဆိုနိုင်ရန် စီစဉ်နေသည်။,crime,1
ပခုက္ကူမြို့ ကျော်ဟို တယ်ဆောက်လုပ်ရေးလုပ်ငန်း ခွင်၌ ဇွန်လ ၁၆ ရက်နေ့လယ်က အလုပ်သမားနှစ်ဦးမြေပိသေဆုံး ခဲ့ကြောင်း ပခုက္ကူမြို့နယ်အုပ်ချုပ် ရေးမှူးဦးမြင့်ဆောင်က ပြော သည်။ (၁၅)ရပ်ကွက် မြို့ရှောင်လမ်းရှိ ကျော်ဟိုတယ်ဆောက် လုပ်ရေးလုပ်ငန်းခွင်အတွင်း အောက်ခံအုတ်မြစ်လိုင်းအတွက် အနက်နှစ်ပေခန့် တွင်းတူးနေ သော ဆောက်လုပ်ရေးအလုပ်သမားနှစ်ဦးသည် အနီးရှိ ကိုးပေအမြင့်ရှိမြေစာပုံပြိုကျပြီး ပိမိခဲ့သည်။ မြေပြိုမှုသည် နေ့လယ် ၁ နာရီကဖြစ်ပွားပြီး မြေပိသည့်အ လုပ်သမားနှစ်ဦးကို ပခုက္ကူဆေးရုံ သို့ ပို့သော်လည်း တစ်ဦးသည် လမ်းခုလတ်တွင်သေဆုံးခဲ့ပြီး ကျန်တစ်ဦးသည် ဆေးရုံအရေး ပေါ်အခန်း၌ သေဆုံးခဲ့ကြောင်း ဦးမြင့်ဆောင်က ပြောသည်။ ‘‘မြေက မြေနိမ့်လို့မြေပြန်ဖို့ ထားရတဲ့မြေ၊ နောက်မိုးကလည်း ရွာထားတော့ မြေကအိကျပြီး မြေ ပြိုကျတာ။ ကျွန်တော်တို့မီးသတ် တပ်ဖွဲ့ကတော့ ကယ်ခဲ့တယ်။ ကျွန်တော်တို့ကယ်တုန်းက အ သက်ရှိသေးတယ်။ ဆေးရုံရောက် မှသေတာနေမှာ’’ ဟု ပခုက္ကူမြို့ နယ်မီးသတ်တပ်ဖွဲ့မှ ကယ်ဆယ် ရေးလုပ်ငန်းတွင်ပါ၀င်သူ အ သက်(၃၀)နှစ်အရွယ် မီးသတ် တပ်ဖွဲ့၀င်အမျိုးသားတစ်ဦးက ပြောသည်။ မြေပိသေဆုံးသူများသည် ရန်ကုန်တိုင်းဒေသကြီး မှော်ဘီမြို့ နယ်နေ အသက်(၄၂)နှစ်အရွယ် ဦးဗလ(ခ)ဦးအောင်မြတ်နှင့် မရမ်းကုန်းမြို့နယ်နေ (၃၅)နှစ်အ ရွယ်ဦးမင်းသိန်းတို့ဖြစ်သည်။ ယင်း သေဆုံးမှုနှင့်ပတ်သက်၍ ပခုက္ကူမြို့မရဲစခန်းတွင် သေမှု သေခင်းဖွင့်ကာ စစ်ဆေးနေ သည်။,crime,1
ရန်ကုန်မြစ်အတွင်း နစ် မြုပ်ခဲ့သည့် သမ္ဗန်မှ ပျောက်ဆုံး နေသူလေးဦးကို ရဲတပ်ဖွဲ့နှင့် မီး သတ်တပ်ဖွဲ့တို့ ပူးပေါင်းရှာဖွေ နေပြီး ယမန်နေ့ညအထိမတွေ့ ရှိသေးကြောင်း ဆိပ်ကမ်းမြို့ နယ်ရဲတပ်ဖွဲ့မှ ရဲအရာရှိတစ်ဦးက ပြောသည်။ ‘‘ကျွန်မသားနဲ့ချွေးမ အ သက်ရှင်လျက် ပြန်လာမယ်လို့ပဲ မျှော်လင့်ပါတယ်’’ ဟု ပျောက်ဆုံး နေသူ လေးဦးအနက်သားနှင့် ချွေးမပါ၀င်နေသည့်အပေါ် မိခင် ဒေါ်ပါးပါးကပြောသည်။ ပျောက်ဆုံးနေသူလေးဦး သည် ကမာကသွယ်ရပ်ကွက် နေကိုရာဂျားနှင့်ဇနီးမဒါးနီ၊ဗညား ဒလရပ်ကွက်နေ မဥမ္မာလွင်နှင့် စက်မြေရပ်ကွက်နေ မဆန်းသီး တို့ဖြစ်သည်။ ၎င်းတို့လေးဦးသည် အသက် (၂၆) နှစ်မှ (၃၀)အတွင်းရှိလူငယ်များဖြစ်သည်။ ‘‘ကျွန်မသားက မနှစ်ကမှ မင်္ဂလာဆောင်ထားတာ။ ဒီလ ၂၈ ရက်နေ့ဆိုတစ်နှစ်ပြည့်ပြီ။ သူတို့ က မင်္ဂလာဈေးမှာ အအေးရောင်း ကြတာ။ မနက် ၇နာရီခွဲဆိုသွား ပြီ။ ည ၈နာရီဆိုပြန်ရောက်တယ်။ ပုံမှန်ပဲ။ မှောက်တဲ့ သမ္ဗန်မှာ သူ တို့လင်မယားပါသွားတယ်ဆိုတာ ကို ဆေးရုံရောက်နေတဲ့ ဆယ် ထားတဲ့သူတွေပြောမှသိတာ’’ ဟု ကိုရာဂျား၏ မိခင်ဒေါ်ပါးပါးက ပြောသည်။ ပြီးခဲ့သည့် ဇွန်လ ၁၃ရက် ည ၈နာရီခွဲက မော်တင်စဥ့် အိုးတန်းသမ္ဗန်ဆိပ်မှ ဒလဘက် ခြမ်း ကမာကသွယ်သမ္ဗန်ဆိပ်သို့ ထွက်ခွာလာသည့် သမ္ဗန်တစ်စီး စက်ပျက်ပြီး ရေစီးဖြင့်မျောပါ ကာ ဆူးလေဆိပ်ခံတံထားအမှတ် (၂) နှင့် အမှတ် (၃)အကြားနစ်မြုပ်ခဲ့သည်။ နစ်မြုပ်ခဲ့သည့် သမ္ဗန်တွင် မောင်းနှင်သူအပါအ၀င်ခရီးသည် ၁၃ ဦးလိုက်ပါပြီးလူ ၉ ဦးကိုကယ်တင်နိုင်ကာ အမျိုးသားတစ်ဦး၊ အမျိုးသမီးသုံးဦး ပျောက်ဆုံးနေသည်။ ရန်ကုန်ဘက်မှ ဒလဘက်သို့ ပြေးဆွဲနေသည့် သမ္ဗန်ဆိပ် ၁၀ ခု ခန့်ရှိပြီး ခရီးသည်သောင်းဂဏန်း ခန့် နေ့စဥ့်ပို့ဆောင်ပေးနေရပြီး သမ္ဗန်တစ်စီး၏ တစ်ရက်တာပြေးဆွဲမှုခေါက်ရေသည် ပျမ်းမျှ ၃၀ခန့်ရှိကြောင်း ကမာကသွယ်ဆိပ် အတွင်းရေးမှူးကပြောသည်။ ‘‘လူတွေက အစိုးရသငေ်္ဘာ နဲ့သိပ်မကူးကြဘူး။ သမ္ဗန်ပဲစီး ကြတာ။ အေးအေးဆေးဆေးသ မားတွေလောက်ပဲအစိုးရသငေ်္ဘာ ပဲစီးကြတာ။ အချိန်နဲ့အလုပ်လုပ် ရတဲ့သူတွေက သမ္ဗန်ပဲစီးကြတာ များတယ်’’ ဟု ၎င်းကပြောသည်။ သမ္ဗန်နစ်မြုပ်မှုနှင့် ပတ် သက်ပြီး မောင်းနှင်သူကျော်မင်း ကို ဆိပ်ကမ်းမြို့မရဲစခန်းက အ မှုဖွင့် ဖမ်းဆီးအရေးယူထား သည်။,crime,1
အဆိုတော်အစ္စဏီ၏ ခြောက်ကြိမ်မြောက် ရုံးချိန်းသို့ တရားလိုမော်ဒယ်စူးရှထက်ခွင့်မဲ့ ပျက်ကွက်သောကြောင့် စစ်ဆေး နိုင်ခြင်းမရှိဘဲ စွပ်စွဲခံရသူရှေ့နေ များပါဝါတင်ကာ တရားသူကြီးက ရုံးချိန်းပြန်လည်ချိန်းဆိုခဲ့သည်။ ‘‘စူးရှထက်မလာတဲ့အတွက် တစ်ပတ်ဆိုတစ်ပတ်နစ်နာတာ ပေါ့’’ ဟု အစ္စဏီအစ်ကို၀မ်းကွဲ ကိုကျော်စွာက ပြောသည်။ တရားလိုမော်ဒယ်စူးရှထက် သည် ပြီးခဲ့သည့်တတိယအကြိမ် မြောက်ရုံးချိန်းတွင် ခရီးလွန်နေ သည်ဆိုကာ ရုံးချိန်းပျက်ကွက်ဖူး ပြီး ယခုဒုတိယမြောက်ပျက်ကွက် ခြင်းဖြစ်သည်။ ရုံးချိန်းပျက်ကွက် မှုနှင့်ပတ်သက်၍ တရားလိုစူးရှ ထက်ထံဆက်သွယ်ရာ အဆက် အသွယ် မရရှိပေ။ ‘‘တရားလိုမလာရောက်တာ ကတော့ တရားလိုဘက်ကဆက် သွယ်ခြင်းမရှိလို့မသိရဘူး။ ခွင့်မဲ့ ပျက်ကွက်ခြင်းဖြစ်တယ်။ တရား လိုကို နောက်ရုံးချိန်းလာရောက် ဖို့အတွက် ဆင့်ခေါ်စာထပ်မံထုတ် ထားပါတယ်’’ ဟု တာမွေမြို့နယ် တရားရုံးမှ တာ၀န်ရှိသူတစ်ဦးက ပြောသည်။ ယမန်နေ့ရုံးချိန်းတွင် စွပ်စွဲ ခံရသူဘက်မှ ရှေ့နေသုံးဦးကိုယ် စားလှယ်လွှဲစာပါဝါတင်ပြီး ရုံးချိန်းကို ဇွန်လ ၂၅ ရက်သို့ ပြန် လည်ချိန်းဆိုကာ အဆိုပါနေ့၌ တရားလိုနှင့် မှုခင်းဆရာ၀န်ကို ဆက်လက်စစ်ဆေးမည် ဖြစ် သည်။ စွပ်စွဲခံရသူအစ္စဏီဘက်မှ တရားလွှတ်တော်ရှေ့နေဦးကျော် ဇင်ဦး၊ ဒေါ်တင်တင်မြင့်၊ အထက် တန်းရှေ့နေဒေါ်မြတ်မြတ်ခိုင်နှင့် ဦးအောင်ရဲကျော်တို့လေးဦးက လိုက်ပါဆောင်ရွက်မည်ဖြစ် သည်။ ‘‘ဟန်ထွန်း(အစ္စဏီ) အပြင် မြန်မြန်ထွက်နိုင်အောင် ကြိုးစား နေတာမဟုတ်ဘူး။ ကျွန်တော်တို့ က အမှန်တရားကို အမြန်ဆုံးဖော် ထုတ်နိုင်အောင် ကြိုးစားနေတာ ပါ’’ ဟု ကိုကျော်စွာကပြောသည်။ အမှုအတွက် တရားလိုမော် ဒယ်စူးရှထက်အပါအ၀င် တရား လိုပြသက်သေ ၁၁ ဦးတင်သွင်း ထားပြီး အဆိုပါအမှုကိုတာမွေမြို့ နယ်တရားရုံးရှိ တွဲဖက်မြို့နယ် တရားသူကြီး(၁)က တာ၀န်ယူ စစ်ဆေးနေသည်။ လက်ရှိတွင် အစ္စဏီကို အဓမ္မပြုကျင့်မှု၊ ဘေးဖြစ်စေသော လက်နက်ဖြင့် နာကျင်စေမှုနှင့် သာမန်နာကျင်စေမှုပုဒ််မသုံးခုဖြင့် မေလ ၁၀ ရက်ကစတင်တရား စွဲဆိုခဲ့သည်။ အစ္စဏီသည် ရည်းစား ဟောင်းကို နာကျင်အောင်ပြုလုပ် သည့်အပြင် နှစ်ကြိမ်အဓမ္မပြုကျင့် ကြောင်း၊ ထို့နောက် မော်ဒယ်အ မျိုးသမီးက အိမ်သာအသုံးပြုမည် ဟု အကြောင်းပြကာ အိမ်သာတံ ခါးလော့ခ်ချ၍ သူငယ်ချင်းထံဖုန်း ဆက်အကူအညီတောင်းရာမှ လွတ်မြောက်ခဲ့ကြောင်း ရဲတပ်ဖွဲ့ ထုတ်ပြန်ချက်တွင် ပါရှိသည်။,crime,1
စာသင်ကျောင်းမျက် နှာကြက်ထပ်ခိုးပေါ်သို့ ခိုတက် ဖမ်းသော တတိယတန်းကျောင်း သားတစ်ဦး ပြုတ်ကျသေဆုံးမှု ကျောက်ကြီးမြို့တွင် ဖြစ်ပွားခဲ့ ကြောင်း ပဲခူးတိုင်းရဲတပ်ဖွဲ့မှူးရုံး မှ အကြီးတန်းရဲအရာရှိတစ်ဦးက ပြောသည်။ ကျောက်ကြီးမြို့ မေတ္တာ ရပ်ကွက်ရှိ အလယ်တန်းကျောင်း ခွဲတွင် တတိယတန်းတက်နေ သော အသက် (၁၀) နှစ်အရွယ် ကျောင်းသားသည် ဇွန်လ ၁၃ ရက်ညနေ ၅ နာရီခွဲ၌ အတန်းဖော်သူငယ်ချင်း နှစ်ဦးနှင့်အတူ မျက်နှာကြက်ပေါ်သို့ ခိုတက်ဖမ်းကြောင်း ၎င်းက ဆက်လက်ရှင်းပြသည်။ ‘‘ကျောင်းမှာက အစောင့်မရှိ ဘူးထင်တယ်။ ဖြစ်တာက ကျောင်းဆင်းပြီးတော့မှ ဖြစ်တာ။ ကျောင်း က ၃ နာရီခွဲဲကတည်းက ဆင်းတာလေ။ အိမ်ပြန်ပြီးမှ တစ်ခေါက်ပြန်လာတာလား။ ကျောင်းဆင်းကတည်းက ကျန်ခဲ့တာလားဆိုတာတော့ သေသေချာချာမသိဘူး’’ဟု ကျောက်ကြီးမြို့မရဲစခန်းမှ ရဲအရာရှိတစ်ဦးက ဆိုသည်။ ကျောင်းသား သုံးဦးသည် နှစ်ထပ်ကျောင်းဆောင်မျက်နှာ ကြက်ပေါ်သို့ စာရေးစားပွဲခုံ ငါး လုံးဆင့်ကာ တက်ခဲ့ပြီး သေဆုံးသူကျောင်းသားသည် မျက်နှာကြက်ကျောက်ပြားကျွံကျပြီး ၂၄ ပေအမြင့်မှ ပြုတ်ကျခဲ့သည်။ မျက်နှာကြက်ပြုတ်ကျသဖြင့် တတိယတန်းကျောင်းသား ၏ ဦးခေါင်းတွင်ဒဏ်ရာရရှိကာ အခင်းဖြစ်နေရာ၌ သေဆုံးခဲ့သဖြင့် အလောင်းကို ကျောက်ကြီးပြည်သူ့ဆေးရုံသို့ ပို့ဆောင်ခဲ့ကြောင်း ပဲခူးတိုင်းရဲတပ်ဖွဲ့မှူးရုံး မှ အကြီးတန်းရဲအရာရှိတစ်ဦးက ပြောသည်။ အဆိုပါသေဆုံးမှုနှင့် ပတ် သက်ပြီး ကျောက်ကြီးမြို့မရဲစခန်း က သေမှုသေခင်းဖြင့် အမှုဖွင့်စစ် ဆေးနေသည်။,crime,1
ပြည်သူအချင်းချင်း ဖြစ် ပွားနေသည့် ပြဿနာများကို အုပ် စုဖွဲ့၍ ငွေကြေးရယူပြီး တရားမ ၀င်ဖြေရှင်းဆောင်ရွက်ပေးနေ သော ပြည်သူ့စေတနာ၀န်ထမ်း (PVA) အဖွဲ့အစည်းကို လူမိုက်ဆန်ဆန်ပြုမူ ဆောင်ရွက်ခြင်း မပြုလုပ်ရန်နှင့် ဥပဒေချိုးဖောက် ပါက အရေးယူခံရမည်ဟု ရန်ကုန်တိုင်း လုံခြုံရေးနှင့် နယ်စပ်ရေးရာ ၀န်ကြီး ဗိုလ်မှူးကြီးအောင်စိုးမိုးက ပြောသည်။ ‘‘PVA အဖွဲ့ဖြစ်စေ၊ မည်သူ တစ်ဦးတစ်ယောက်ဖြစ်စေ၊ မည်သည့်အဖွဲ့အစည်းဖြစ်စေ ဥပဒေ နဲ့ မညီညွတ်တဲ့ ကိစ္စရပ်များ ဆောင် ရွက်ပါက ကျူးလွန်သည့် ပြစ်မှုအ ပေါ် သက်ဆိုင်ရာရဲစခန်းမှာ အမှု ဖွင့်ပြီး ဥပဒေနဲ့အညီ ထိန်းချုပ် ဆောင်ရွက်သွားမှာ ဖြစ်ပါတယ်’’ ဟု ၀န်ကြီးကဆိုသည်။ အုပ်စုဖွဲ့ပြီး လူမိုက်ဆန်ဆန် ပြဿနာများကို ဖြေရှင်းဆောင် ရွက်နေသော အဖွဲ့အစည်းများကို စီမံချက်များဖြင့် အရေးယူဆောင်ရွက်ရန် အစီအစဉ်ရှိ၊ မရှိ ဇွန်လ ၁၅ ရက်တွင် ပြုလုပ်သည့် လွှတ်တော်အစည်းအေ၀း၌ မြောက်ဥက္ကလာပမြို့နယ် လွှတ်တော်ကိုယ်စားလှယ်ဦးမြင့်လွင်က မေးမြန်းရာ ၀န်ကြီးက အထက်ပါအတိုင်း ဖြေကြားသည်။ PVA အဖွဲ့အနေဖြင့် ဥပဒေနှင့်ညီညွတ်သော ကိစ္စရပ်များကို သာ ကူညီဆောင်ရွက်ပေးရမည် ဖြစ်ပြီး မိမိလုပ်ပိုင်ခွင့် အခွင့်အာ ဏာမရှိသော ကိစ္စရပ်များကို သက်ဆိုင်ရာအုပ်ချုပ်ရေးအဖွဲ့များထံ တင်ပြဆောင်ရွက်ရန် ဗိုလ်မှူးကြီး အောင်စိုးမိုးက ပြောသည်။ ယမန်နှစ် စက်တင်ဘာတွင် ဒဂုံမြို့သစ် (ဆိပ်ကမ်း)မြို့နယ် ညောင်ပင်ကျေးရွာနေ လယ်သ မား ဦးလွမ်းေ၀ဆိုသူ လုပ်ကိုင်နေ သော မြေကွက်အတွင်းသို့ ဒေါ်မြတ်ဆုမိုယ်၏ စေခိုင်းချက်အရ ပြည်သူ့စေတနာ၀န်ထမ်း (PVA) အဖွဲ့ဟုဆိုသော လူ ၁၅ ဦးခန့်က ယူနီဖောင်းများ၀တ်ဆင်ပြီး ခြံစည်းရိုးကာရံခြင်း၊ နေအိမ် ဆောက်လုပ်ခြင်းများ ပြုလုပ်သည့်ဖြစ်စဉ်အပေါ် ပြည်သူ့စေ တနာ၀န်ထမ်းဥက္ကဋ္ဌဆိုသူ ဦးသိမ်းဆန်းနှင့်အဖွဲ့အား ဥပဒေနှင့်အညီ အရေးယူဆောင်ရွက်ခဲ့ကြောင်း ၀န်ကြီးက ပြောသည်။ အလားတူ လှည်းကူးမြို့နယ် စခန်းကြီးကျေးရွာ အနောက်ဘက်ခြမ်းရှိ မြေကွက်အတွင်းသို့ ပြည် သူ့စေတနာ၀န်ထမ်းအဖွဲ့အပါအ၀င် စခန်းကြီးကျေးရွာနေ ဦးထွန်းသိမ်းပါ ရှစ်ဦးတို့က ကျူးကျော်တဲ၀င်ရောက်ဆောက်ခဲ့သဖြင့် လှည်းကူးမြို့နယ် ရွှေပြည်သာရပ်ကွက်နေ ဒေါ်သောင်းညွန့်က အရေးယူပေးရန် တိုင်တန်းသည့်အမှုကို ဥပဒေနှင့်အညီ အရေးယူဆောင်ရွက်နေကြောင်း ဗိုလ်မှူးကြီးအောင်စိုးမိုးက ပြောသည်။ PVA သည်၂၀၁၇ စက်တင်ဘာတွင် ပြည်တွင်းအသင်းဖွဲ့အဖြစ် မှတ်ပုံတင်ခွင့်ပြုထားသော အ သင်းအဖွဲ့တစ်ခုဖြစ်ကြောင်း ၀န် ကြီးက ပြောသည်။ မည်သည့်အ သင်းအဖွဲ့မဆို ဥပဒေဘောင်းအ တွင်းမှသာ သတ်မှတ်စည်းမျဉ်း များနှင့်အညီ ဆောင်ရွက်ရမည် ဖြစ်ပြီး ဥပဒေချိုးဖောက်ပါက တည်ဆဲဥပဒေအရ အရေးယူ ဆောင်ရွက်မည်ဖြစ်ကြောင်း ၎င်း ကပြောသည်။ ပြည်ထဲရေး၀န်ကြီး ဌာနအ နေဖြင့် အသင်းအဖွဲ့များ မှတ်ပုံ တင်ခြင်းဆိုင်ရာ နည်းဥပဒေများ နှင့်အညီ ဖွဲ့စည်းဆောင်ရွက် နေရာ အသင်းအဖွဲ့များ ဖွဲ့စည်း ဆောင်ရွက်ရာ၌ ဖွဲ့စည်းပုံ အခြေ ခံဥပဒေပါ ပြဋ္ဌာန်းချက်များနှင့် အညီ လွတ်လပ်စွာဖွဲ့စည်းဆောင် ရွက်နိုင်ပြီး နိုင်ငံတော်ဖံွ့ဖြိုးတိုးတက်မှုနှင့် နိုင်ငံသားများ အကျိုး ကို အထောက်အကူပြုနိုင်စေရန် ရည်ရွယ်၍ ဖွဲ့စည်းဆောင်ရွက် စေခဲ့ကြောင်း ၀န်ကြီးကဆိုသည်။ ထို့အပြင် အင်းစိန်၊ မင်္ဂလာ ဒုံ၊ လှည်းကူး၊ ရွှေပြည်သာ၊ လှိုင် သာယာစသော မြို့နယ်တို့တွင် မိုက်ကြေးခွဲ၊ ဆက်ကြေးတောင်း၊ အနိုင်ကျင့်၊ ဒုစရိုက်မှုများကျူး လွန်သည့် အဖွဲ့များကို ဖမ်းဆီး အရေးယူပြီး အများပြည်သူများ စိုးရိမ်ကြောက်ရွံ့မှုများ ကင်းေ၀းစေရန် စီမံချက်များရေးဆွဲကြောင်း ဗိုလ်မှူးကြီး အောင်စိုးမိုးက ဆို သည်။ ရန်ကုန်တိုင်းဒေသကြီး ရဲ တပ်ဖွဲ့အနေဖြင့် လူမိုက်ဆန်ဆန် အနိုင်ကျင့်ဗိုလ်ကျမှုများကို အရေးယူဆောင်ရွက်ရန် စီမံချက်များ ချမှတ်ဆောင်ရွက်နေကာ၂၀၁၄ ကစ၍ လှိုင်းလုံးစီမံချက်၊ ၀ရဇိန်စီမံချက်၊ ကျားနက်စီမံချက်၊ စွန်ရဲစီမံချက်ဖြင့် ဆောင်ရွက်ခဲ့ပြီး ယခုနှစ်တွင် လင်းယုန်စီမံချက်ဖြင့် နှစ်စဉ် ဆောင်ရွက်နေကြောင်း ၀န်ကြီးက ပြောသည်။,crime,1
YBS (၂၀) ယာဉ်လိုင်းမှ ယာဉ်နှစ်စီးထိခိုက်မှုအပေါ် ယာဉ်မောင်း ဦးအောင်မြတ်ကို ကိုယ်ထိလက်ရောက်ကျူးလွန်ခဲ့သည် ဆိုကာ ဦးကျော်နေဝင်းနှင့် ဦးဇွဲနေဝင်းအား တရားစွဲထားမှု တရားလို ယာဉ်မောင်းဘက်က တရားရုံးသို့ ကျေအေးလွှာတင်ခဲ့သည်။ တရားလို ယာဉ်မောင်း ဦးအောင်မြတ်ကို ကူညီဆောင်ရွက်ပေးသူများနှင့် ယာဉ်ပိုင်ရှင်အပါအဝင်ကုမ္ပဏီမှ တာဝန်ရှိသူအချို့တွေ့ဆုံပြီးနောက် တရားစွဲဆိုထားမှုအပေါ် ကျေအေးပေးရန် ဇွန်လ ၁၅ ရက်ရုံးချိန်းတွင် တရားသူကြီးထံသို့ ကျေအေးလွှာတင်ခဲ့ကြောင်း ဧရာဝတီတိုင်း ခုံသမာဓိအလုပ်သမား၊ လယ်သမားကိုယ်စားလှယ် ဦးမောင်မောင်ဟန်က ပြောသည်။ ‘‘ဒီလ ၅ ရက်က ဆီဒိုးနား ဟိုတယ်မှာ ညှိနှိုင်းတဲ့အခါ တောင်းဆိုထားတဲ့ အလုပ်သမား ဥပဒေနဲ့အညီ ရသင့်ရထိုက်တဲ့ နို့တစ်ကြေးတို့၊ အလုပ်ထုတ်နစ် နာကြေးတို့၊ လုပ်ခလစာခံစားခွင့် တို့ အကုန်လိုက်လျောပေးပါ တယ်။ ကာယကံရှင်ယာဉ်မောင်း ကလည်း သူ့ယာဉ်မောင်းလိုင်စင် ရရင် ကျေနပ်ပါတယ်တဲ့။ နောက် ဥပဒေပါအခွင့်အရေးတွေလည်း ပေးတဲ့အတွက် ကျေအေးလွှာ တင်လိုက်ပါတယ်’’ဟု ၎င်းက ဆို သည်။ တရားလိုဘက်က တရားသူ ကြီးထံ ကျေအေးလွှာတင်ခြင်းနှင့် ပတ်သက်ပြီး ငွေကြေးတစ်စုံတစ် ရာပေး၍ အမှုရုပ်သိမ်းခိုင်းခြင်းမျိုး မရှိဘဲ OMNI FOCUS ကုမ္ပဏီ၏ လူမှုကွန်ရက်စာမျက်နှာတွင် ထုတ်ပြန်ထားသည့် အလုပ်ရှင်၊ အလုပ်သမားကိစ္စပါ အချက်များ အတိုင်း ဆောင်ရွက်ခြင်းဖြစ် ကြောင်း ဦးကျော်နေဝင်းက ပြော ကြားသည်။ ‘‘အလုပ်ရှင်၊ အလုပ်သမား ကိစ္စက ဘာလုပ်ပေးမယ်ဆိုတဲ့ ဟာကို ဖေ့စ်ဘွတ်ခ်မှာ ထုတ်ပြန် ပြီးသား။ အဲဒါ သူတို့နဲ့ မညှိနှိုင်း ခင်ကတည်းက ထုတ်ပြန်ထား တာ။ ညှိနှိုင်းပြီးမှ လုပ်တာမဟုတ် ဘူး။ အဲဒီအတိုင်းပဲသွားတာ။ အမှုကို ပိုက်ဆံပေးပြီး ရုပ်သိမ်းတာ ဘာမှမရှိဘူး။ တရားနည်းလမ်း တကျပဲသွားမယ်။ တရားနည်း လမ်းမကျတဲ့ ကိစ္စတွေ ဘာမှ မလုပ်ဘူး’’ဟု ဦးကျော်နေဝင်းက ပြောသည်။ ယာဉ်မောင်း ဦးအောင်မြတ် က ဦးကျော်နေဝင်းနှင့် ဦးဇွဲနေဝင်း အပေါ် တရားစွဲဆိုထားခြင်းကို လှိုှုင်သာယာမြို့နယ်တရားရုံးမှ တွဲဖက်မြို့နယ်တရားသူကြီး (၁) ထံသို့ ကျေအေးလွှာတင်သည့် အပေါ် တရားသူကြီးက စွပ်စွဲခံ ထားရသူ ကာယကံရှင်နှစ်ဦး ရုံး ရှေ့မှောက်ရောက်မှသာ အမှုပိတ်သိမ်းခွင့် ပြု၊ မပြု ဆုံးဖြတ် မည်ဟု ပြောဆိုကြောင်း ဦးမောင်မောင်ဟန်က ဆက််လက်ပြော သည်။ ‘‘ဒီနေ့ ရုံးချိန်းမှာ ဦးကျော် နေဝင်းက ခရီးဝေးရောက်နေလို့ ခွင့်တစ်ရက်ယူတယ်။ တရားသူ ကြီးကတော့ သမ္မန်စာနဲ့ ဆင့်ခေါ် ထားတယ်။ ကျေအေးလွှာတင် တာကိုလည်း တရားသူကြီးက နှစ် ဖက်ကာယကံရှင်တွေစုံမှ ရုပ် သိမ်းလို့ရတဲ့အမှုကို ရုပ်သိမ်းပေး မယ်ပေါ့။ ရုပ်သိမ်းလို့မရဘူးဆို လည်း ဥပဒေအတိုင်း ဆက် ဆောင်ရွက်မယ်လို့ ပြောပါတယ်’’ ဟု ၎င်းက ပြောသည်။,crime,1
တရုတ်နိုင်ငံရောက် မြန်မာအလုပ်သမား ၁၃ ဦးသည် မှိုစားမိရာမှ အစာအဆိပ်သင့်ပြီး မူဆယ်ဆေးရုံတွင် ခြောက်ဦး တက်ရောက်ကုသနေကာ တစ်ဦးသည် စိုးရိမ်ရသည့်အခြေအနေ ရှိနေသည်။ ကချင်ပြည်နယ်နှင့် ထိစပ် နေသော တရုတ်နိုင်ငံ ကျန်ဖုန်း မြို့တွင် အလုပ်လုပ်ကိုင်နေသည့် မြန်မာအလုပ်သမား ခြောက်ဦး သည် ဇွန်လ ၁၃ ရက်က အစာအဆိပ်သင့်သည့် လက္ခဏာဖြင့် မူဆယ်ဆေးရုံသိ့ု ရောက်ရှိလာ သည်။ ‘‘ဇွန်လ ၁၁ ရက် နေ့ခင်းမှာ မှိုစားကြတယ်။ အဲဒီညမှာ အစာ အဆိပ်သင့်ပြီး ကျန်ဖုန်းဆေးရုံ တက်ရတယ်။ အဲဒီကနေ ပိုက်ဆံ မတတ်နိုင်တော့လို့ မူဆယ်ကို ရောက်လာကြတယ်လို့ဆိုတယ်။ စစချင်းနှစ်ဦးက စိုးရိမ်ရတယ်။ အခုကတော့ တစ်ဦးက သက်သာပြီး တစ်ဦးပဲ စိုးရိမ်စရာ အခြေအနေ ဖြစ်ပါတယ်’’ဟု မူဆယ်ဆေးရုံမှ ကျန်းမာရေး၀န်ထမ်း တစ်ဦးက ပြောသည်။ အစာအဆိပ်သင့်သူများ သည် ကျန်ဖုန်းမြို့နယ်မှ စိုက်ပျိုးရေးလုပ်ငန်းတစ်ခုတွင် လုပ်ကိုင် နေသူများဖြစ်ပြီး ကျန်ခုနစ်ဦးသည် လမ်းစရိတ်မရှိသဖြင့် မြန်မာနိုင်ငံဘက်သို့ ပြန်မလာနိုင်ဟု မူဆယ်ဆေးရုံနှင့် ဒေသခံလူမှုကူညီရေးအဖွဲ့များက ပြောသည်။ အလုပ်သမားများသည် မကွေးတိုင်းဒေသကြီး မြို့နယ်အချို့မှ ဖြစ်သည်။ ‘‘တရုတ်ဘက်က လှေဆိပ် မှာ ကျန်ခဲ့တယ်ပြောတယ်။ ပိုက် ဆံမရှိလို့ လို်က်လာလို့ မရတာ တဲ့။ ဘယ်လှေဆိပ်လဲဆိုတာ မေး မရဘူး။ ဆေးရုံရောက်လာဖို့ လို တယ်။ ကျန်ခဲ့တဲ့ သူတွေအတွက် ကျွန်မတို့လည်း စိတ်ပူနေတာ’’ဟု မူဆယ်ဆေးရုံမှ ဆေးလူမှုဆက် ဆံရေးမှူး ဒေါ်မြမြစန်းကပြော သည်။ အစာအဆိပ်သင့်သူများ သည် တရုတ်နိုင်ငံဆေးရုံတွင် ဆေးကုသစဉ် မြန်မာငွေကျပ် ၁၆ သိန်းခန့်ရှိသော တရုတ်နိုင်ငံသုံး ယွမ်ရှစ်ထောင် ဆေးကုသခပေးခဲ့ရပြီးနောက် ငွေမရှိတော့၍ မူဆယ်ဆေးရုံသို့ ထွက်ခွာလာခြင်း ဖြစ်သည်။ အဆက်အသွယ်ပြတ်နေ သော ကျန်ခုနစ်ဦးကို ချိတ်ဆက်နိုင်ရေး မူဆယ်မြို့ခံလူမှု ရေးအဖွဲ့များက တရုတ်နိုင်ငံဘက်မှ မြန်မာလူမှုရေးအဖွဲ့များနှင့် ပူးပေါင်းဆောင်ရွက်နေသည်။,crime,1
ချစ်သူနေမကောင်းသ ဖြင့် နေအိမ်သို့ သွားရောက်သ တင်းမေးသည့် အသက် (၂၄) နှစ်အရွယ် အမျိုးသမီးကို ၎င်းချစ်သူ၏ညီမက ဓားဖြင့်ထိုးသတ်ခဲ့သဖြင့် ကျူးလွန်ခဲ့သူအား စစ်ဆေးပြီးနောက် အလုပ်ကြမ်းနှင့်ထောင် ဒဏ် အနှစ် ၂၀ ချမှတ်ခဲ့သည်။ အဆိုပါအမှုကို ရန်ကုန်အ ရှေ့ပိုင်းခရိုင် တရားရုံးတွင်သက် သေများအားစစ်ဆေးကာပြစ်မှု ကျူးလွန်ကြောင်း ထင်ရှားသဖြင့် စွဲ ချက်တင်ထားသည့် ပုဒ်မ ၃၀၂ (၂) အရ ပြစ်ဒဏ်ချမှတ်ခြင်းဖြစ် သည်။ အမှုကို ၁၀ လကျော်ကြာ စစ်ဆေးပြီးနောက် အမိန့်ချမှတ်ခဲ့ ပြီး ယခုချမှတ်သည့် ပြစ်ဒဏ်သည် ပုဒ်မ ၃၀၂ (၂) ၏ အမြင့်ဆုံးပြစ်ဒဏ်ချမှတ်ခြင်းဖြစ်သည်။ ပြီးခဲ့သည့်နှစ် ဇူလိုင် ၆ ရက်က တာမွေမြို့နယ် တာမွေ ကြီး (ခ) ရပ်ကွက်တွင်နေထိုင် သည့် အသက် (၂၄) နှစ်အရွယ် အမျိုးသမီးသည် ၎င်း၏ချစ်သူ (ယောက်ျားလျာ) စိတ်ကောက် နေသဖြင့် သွားချော့မည်ဆိုကာ နေအိမ်မှထွက်လာခဲ့သည်။ ထို့ နောက်၎င်း၏ချစ်သူ ရကောက် (ခ) မရွှန်းလဲ့ဝေ (ယောက်ျားလျာ) နှင့် နေအိမ်အပေါ်ထပ်တွင်စကား ပြောဆိုပြီးနောက် သေဆုံးသူမှာ အောက်ထပ်သို့ ဆင်းသွားခဲ့ပြီး ခဏအကြာတွင် ချစ်သူ၏ညီမက မီးဖိုဆောင်သုံး ဓားဖြင့်ထိုးခဲ့ ကြောင်း ရဲမှတ်တမ်းတွင် ဖော်ပြထားသည်။ သေဆုံးသူအမျိုးသမီးသည် ၎င်းချစ်သူ၏ ညီမတော်စပ်သူ မသက်မှူးခင်ကို ၎င်းတို့နှစ်ဦး ချစ်ကြိုက်နေသည့် ကိစ္စကိုပြော ဆိုရာ မသက်မှူးခင်ကလည်းသေ ဆုံးသူ အမျိုးသမီး၏မောင်အရင်း နှင့် ချစ်ကြိုက်နေသဖြင့် ၎င်းတို့ကို မခွဲရန်ပြောဆိုသည်ကို သေဆုံးသူအမျိုးသမီးက လက်မခံသဖြင့် စကားများကာ နောက်မှသိုင်းဖက်၍ ဓားဖြင့် ထိုးခဲ့ခြင်းဖြစ်ကြောင်း ရဲတပ်ဖွဲ့ထံမှ သိရသည်။ ဓားထိုးခံရသူ၏ လည်ပင်း၊ ပါးနှင့် တံတောင်တို့တွင် ပြတ်ရှ ပွန်းပဲ့ဒဏ်ရာများရရှိပြီး သျှင် ပါကူဆေးရုံသို့ ပို့ဆောင်စဉ် သေ ဆုံးခြင်းဖြစ်ကြောင်း တာမွေမြို့ နယ် ရဲတပ်ဖွဲ့ထံမှ သိရသည်။,crime,1
မြန်မာနိုင်ငံရှိ အ လှမ်းကွာဝေးသော ဥပဒေစိုးမိုးမှု မရှိသည့် တောအုပ်များတွင် သန့်စင်မှု အဆင့်မြင့်မားသော မက် သာဖက်တမင်း ဆေးခဲများကို မကြုံစဖူးသည့် ပမာဏထုတ်လုပ် နေပြီး နယူးဇီလန်နိုင်ငံရှိ မူးယစ် ဆေးဝါး ဈေးကွက်တွင်း၌ ယင်းဆေးဝါးများ တွေ့မြင်ရကြောင်း ထိပ်တန်းမူးယစ်ဆေးဝါး ကျွမ်း ကျင်သူများကပြောသည်။ မြန်မာနိုင်ငံမြောက်ပိုင်းဒေ သများတွင် လက်နက်ကိုင်အဖွဲ့ များနှင့် မူးယစ်ဆေးဝါး ဂိုဏ်းများ က နည်းပညာမြင့်မားသော ဓာတ် ခွဲခန်းများ၊ စက်ရုံများ၌ ကမ္ဘာ့အ ဆင့်မီ ဓာတုပညာရှင်များခန့်ထား ကာ မူးယစ်ဆေးဝါးထုတ်လုပ်နေ မှုသည် ဒေသဆိုင်ရာ မူးယစ်ဈေး ကွက်တန်ဖိုး ကန်ဒေါ်လာဘီလီယံ ၄၀ အထိရှိကြောင်း ကျွမ်းကျင်သူ များက ပြောသည်။ ကုလသမဂ္ဂအပါအဝင် အ ခြားအစိုးရအဖွဲ့များက မူးယစ် ဆေးဝါးရောင်းဝယ်မှု တိုက်ဖျက် ရေးကြိုးပမ်းမှုအဖြစ် များမကြာမီ လများက သြစတြေးလျ၊ မလေး ရှား၊ အင်ဒိုနီးရှားနှင့် ထိုင်းနိုင်ငံတို့ တွင် ဒေါ်လာဘီလီယံနှင့်ချီတန်ဖိုး ရှိသော မူးယစ်ဆေးဝါးများ ဖမ်း ဆီးရမိခဲ့သည်။ ‘‘အခုလောလောဆယ်မြန် မာ နိုင်ငံတွင်းမှာ ကျွန်တော်တို့မြင်နေရတာက တကယ့်ကို သန့်စင်မှုအဆင့်မြင့်မားတဲ့ မက်သာဖက်တမင်းဆေးခဲတွေ ထုတ်လုပ်နေတာပါ’’ ဟု ကုလသမဂ္ဂမူးယစ်ဆေးဝါးနှင့် ရာဇဝတ်မှုဆိုင်ရာရုံး(UNODC) အရှေ့တောင်အာရှနှင့် ပစိဖိတ်ဒေသဆိုင်ရာ ကိုယ်စားလှယ်ဂျရီမီဒေါက်ကလပ်စ်က ပြောသည်။ ပြီးခဲ့သည့် သုံးနှစ်အတွင်း မြန်မာနိုင်ငံမြောက်ပိုင်းတွင် မက် သာဖက်တမင်းဆေး ထုတ်လုပ်မှု များစွာ မြင့်တက်လာကြောင်း ဘန်ကောက်မြို့အခြေစိုက် ကုလ သမဂ္ဂရုံးချုပ်မှ အရာရှိဒေါက်က လပ်စ်က ပြောသည်။ ယင်းဆေးဝါးများ ထုတ်လုပ် ရန် လိုအပ်သော ဓာတုပစ္စည်း များစွာကို တရုတ်နှင့် အိန္ဒိယအ ရှေ့မြောက်ပိုင်းမှ မြန်မာနိုင်ငံသို့ မှောင်ခိုတင်သွင်းနေကြောင်း ကျွမ်းကျင်သူများက ပြောသည်။ —Ref:Nzherald,crime,1
ကော့ကရိတ်မြို့လယ် ကောင်ရှိ ရွှေဆိုင်တစ်ဆိုင်ကို အ နုကြမ်းစီးခဲ့ပြီး ဆိုင်ရှင်အား သေ နတ်ဖြင့် ပစ်ခတ်ထွက်ပြေးသူကို ဇွန်လ ၁၂ ရက်တွင် လက်နက်ခဲ ယမ်းအချို့နှင့်အတူ ရဲတပ်ဖွဲ့က ဖမ်းဆီးနိုင်ခဲ့သည်။ ကော့ကရိတ်မြို့ရှိ ဖြူစင် သန့်ရွှေဆိုင်ကို ဇွန်လ ၁၀ ရက် မွန်းလွဲ ၁ နာရီခန့်တွင် အမျိုးသား တစ်ဦးက သေနတ်ဖြင့် အနုကြမ်း စီးပြီး ရွှေများကို ယူမသွားနိုင်ဘဲ ဆိုင်ရှင်အမျိုးသမီးကို သေနတ် ဖြင့် ပစ်ခတ်ခဲ့သည်။ ရဲတပ်ဖွဲ့က နှစ်ရက်ကြာ စုံစမ်းပြီးနောက် ကျူး လွန်သူကို ကော့ကရိတ်မြို့နယ် ကော့ကမာကျေးရွာတွင် ဖမ်းဆီး ခဲ့ခြင်းဖြစ်သည်။ ‘‘စီစီတီဗီမှတ်တမ်းကို အ ခြေခံပြီး မြို့က ဘိလိယက်ခုံတွေ မှာ လိုက်စုံစမ်းတော့ သူနဲ့တူတယ် ဆိုပြီး သတင်းရတာ။ သူနေနေတဲ့ နေရာက လက်နက်ကိုင်အဖွဲ့တွေ ရဲ့ နယ်မြေဆိုတော့ နည်းနည်း စောင့်ဖမ်းရတာပေါ့။ သေချာစိ စစ်ပြီး တပ်မတော်ကို ခေါ်သွား ရတာ။ ဒီနေ့ (ဇွန်လ ၁၂ ရက်) မနက် ၅ နာရီမှာ မိတာပါ’’ ဟု ကရင်ပြည်နယ် ရဲတပ်ဖွဲ့မှူး ရဲမှူး ကြီး ကြည်လင်းက ပြောသည်။ အနုကြမ်းစီးသူသည် အ သက် (၃၁) နှစ်အရွယ်ရှိပြီး ဘိလိ ယက်ထိုးရာမှ အကြွေးတင်နေသူ ဖြစ်ကြောင်း ရဲတပ်ဖွဲ့ကဆိုသည်။၎င်း၏အမျိုးသမီးသည် ဖြူစင်သန့် ရွှေဆိုင်တွင် ရွှေထည်တစ်ခု ပေါင်ထားဖူးပြီး နောက်ဆက်တွဲ အသေးစိတ်အခြေအနေကို ရဲတပ်ဖွဲ့ကစစ်ဆေးနေဆဲဖြစ်သည်။ အခင်းဖြစ်သည့်နေ့ကဆိုင် ရှင်ကို ပစ်ခတ်သွားသောသေနတ် သည် သေနတ်အတုဟု ပြောဆိုခဲ့ သော်လည်း ဖမ်းမိသည့်အခါတွင် ပွိုင့် 22 သေနတ်တစ်လက်နှင့် ကျည် ၈၅ တောင့်ကိုပါ သိမ်း ဆည်းနိုင်ခဲ့သည်။ ‘‘ပထမတုန်းက ဘေးအိမ် တွေ အသံမကြားလို့ Gas သေ နတ်လို့ ထင်တာပေါ့။ အခုတော့ မဟုတ်တော့ဘူး။ ပွိုင့် 22 နဲ့မိ တာ။ လုယက်မှုအပြင် လက်နက် မှုနဲ့ပါ ပါသွားမှာပါ’’ ဟု ရဲမှူးကြီး ကြည်လင်းက ပြောသည်။ သေနတ်ဒဏ်ရာရသည့် ရွှေဆိုင်ပိုင်ရှင် အမျိုးသမီးသည် ကျည်ဒဏ်ရာပြင်းထန်၍ ဆေး ကုသနေဆဲဖြစ်ကြောင်း ဒေသ တွင်း လူမှုရေးအဖွဲ့များက ပြော သည်။,crime,1
မြင်းခြံဆေးရုံမှ မွေး ကင်းစသုံးရက်သားကလေးငယ် ခိုးယူထွက်ပြေးသည့် အသက် (၄၂)နှစ်အရွယ်အမျိုးသမီးတစ် ဦးကို ရန်ကုန်မြို့အ၀င်အမြန်လမ်း တစ်နေရာတွင် ဖမ်းဆီးရမိခဲ့ ကြောင်း မြင်းခြံမြို့မရဲစခန်းမှ နယ်ထိန်းခေါင်းဆောင်ဒုရဲအုပ် နိုင်၀င်းထွန်းက ပြောသည်။ မြင်းခြံဆေးရုံတွင် မီးဖွားပြီး အသားဝါရှိ၍ ရောင်ခြည်ပြသ နေသည့် သုံးရက်သားအရွယ် ယောက်ျားလေးကို ရန်ကုန်မြို့ နေအမျိုးသမီးတစ်ဦးက ဇွန်လ ၁၀ ရက် နေ့လယ်တွင် ခိုးယူထွက် ပြေးခဲ့သည်ဟုဆိုသည်။ အဆိုပါ အမျိုးသမီးသည် ကလေးငယ်ခိုး ယူပြီး မြင်းခြံ-ရန်ကုန်ရွှေမန်းသူ ကားဖြင့် လိုက်ပါလာစဉ်ရန်ကုန် မြို့အ၀င် အမြန်လမ်းတစ်နေရာ၌ အမှတ်(၃)အမြန်လမ်းရဲတပ်ဖွဲ့ က ဖမ်းဆီးရမိကြောင်း ဒုရဲအုပ် နိုင်၀င်းထွန်းကပြောသည်။ ၎င်းသည် ရန်ကုန်မြို့ တာ မွေမြို့နယ်တွင်နေထိုင်ပြီး မြင်း ခြံမြို့မှ ကလေးခိုးယူပြီး ရန်ကုန် သို့အပြန်၌ ဖမ်းမိခဲ့သည်ဟု ဆို သည်။ ၎င်းအားရဲတပ်ဖွဲ့ကစစ်ဆေး မေးမြန်းရာတွင် မွေးစားလို၍ခိုး ယူခြင်းဖြစ်ကြောင်း ထွက်ဆိုသည် ဟု ဒုရဲအုပ်နိုင်၀င်းထွန်းက ပြော သည်။ ‘‘သူပြောတာကတော့ သူ့မှာ (၁၅)နှစ်အရွယ် သမီးလေးရှိ တယ်။ အဲဒီသမီးက အဖေမပေါ် ဘဲကိုယ်၀န်ရှိသွားတယ်။ ကလေး ကိုလည်း ဖျက်မချချင်တာနဲ့ ကလေးခိုးတဲ့အမျိုးသမီးက သမီး အရှက်မကွဲဖို့ သူကိုယ်တိုင်ကိုယ် ၀န်ရှိတယ်ဆိုပြီး ဗိုက်အတုလုပ် ဟန်ဆောင်လိုက်တယ်။ တကယ် ကျတော့ သမီးဖြစ်သူက ကလေး အဖတ်မတင်လိုက်ဘူး။ အစက တော့ ခိုးသွားတဲ့ကလေးကို တောင်းဖို့ပဲ။ နောက်ကျတော့ ခိုး သွားတယ်လို့ပြောတယ်’’ ဟု ၎င်း ကပြောသည်။ ကလေးငယ်မှာ မီးဖွားစ အသားဝါရှိ၍ ရောင်ခြည်ပြသ ထားစဉ် ခိုးယူခံရကြောင်း မြင်းခြံ မြို့အမှတ်(၂၀) ရပ်ကွက်အုပ်ချုပ် ရေးမှူးဦးကိုနီကပြောသည်။ ‘‘ကလေးက အသားဝါပါ တော့ မိခင်နဲ့မထားဘူး။ ရောင် ခြည်ပြထားရတယ်။ ကလေးကို နို့တိုက်ဖို့ထုတ်မယ်ဆိုရင် ကတ်နဲ့ ထုတ်ရတယ်။ အဲဒီကလေးခိုးမယ့် အမျိုးသမီးက စနေနေ့ကတည်း က ကလေးရဲ့မိခင်နားမှာကပ်ပြီး လိုက်ကူလုပ်ပေးနေတာ။ ဆေးရုံ မှာက ကလေးနဲ့မိခင်ကပေ ၂၀၀ လောက်ပဲေ၀းတယ်။ ကလေးရဲ့ အဘွားက သွားထုတ်တော့ အဲဒီ အမျိုးသမီးက သူသွားထုတ်ပေး မယ်ပြောပြီး ကလေးကို ခိုးသွား တာ’’ ဟု ၎င်းကပြောသည်။ ကလေးခိုးယူသည့် အမျိုး သမီးသည် မြင်းခြံဆေးရုံတွင် ၎င်း တို့နှင့်အတူ တစ်ရက်ကျော်နေ ထိုင်ပြီး အကူအညီပေးခဲ့သည်ဟု ကလေးငယ်၏မိခင်မ၀င်းစန္ဒာက ပြောသည်။ ‘‘ကလေးခိုးခံရတဲ့နေ့က က လေးရဲ့အဖေက ကလေးတောင်း တာကိုမပေးဘဲ ဖုန်းအားသွင်း ထားတာ ဖြုတ်လိုက်ဦးမယ်လို့ ပြောပြီး လစ်ထွက်သွားတာ။ က လေးကို ချစ်လို့့ပဲလို့ထင်နေတာ။ သူက ကျွန်မတို့နဲ့လာရောတယ်။ ကလေးနဲ့ပတ်သက်တာတွေ လုပ် ပေးနေတာ။ ကျွန်မတို့နားမှာကို သူက တစ်ညအိပ်သွားသေး တယ်။ အခုခိုးရတဲ့အကြောင်းက တော့ မွေးစားချင်လို့လို့ ပြော တယ်’’ဟု မ၀င်းစန္ဒာကပြော သည်။ ကလေးနို့တိုက်ရန် သွား ရောက်ခေါ်ဆောင်ရာမှ အချိန် ကြာသည်အထိ မိဘထံရောက် မလာ၍ မြင်းခြံမြို့မရဲစခန်းသို့ ကလေးခိုးယူခံရကြောင်း၊ ထို့ နောက် အမြန်လမ်းရဲတပ်ဖွဲ့သို့ ချိတ်ဆက်ဖမ်းဆီးရာမှ ဖမ်းမိ ကြောင်း ဒုရဲအုပ်နိုင်၀င်းထွန်း က ပြောသည်။ အထက်ပါ အမျိုးသမီးကို ကလေးခိုးမှု ရာဇသတ်ကြီးပုဒ်မ ၃၆၃ ဖြင့်မြင်းခြံမြို့မရဲစခန်းတွင် အမှုဖွင့်ထားသည်။,crime,1
လူသတ်မှုအပြင် အ ခြားပြစ်မှုတစ်ခုပါ ကျူးလွန်ခဲ့ ကြောင်း စွပ်စွဲခံရကာ တရားရင် ဆိုင်နေရသည့် အချုပ်သားတစ် ဦး အော်ဟစ်ဆူပူသောင်းကျန်း သဖြင့် ရဲတပ်ဖွဲ့က သေနတ် ပစ်ဖောက်ထိန်းသိမ်းခဲ့ရသည်။ ပဲခူးခရိုင်တရားရုံးနှင့် မြို့ နယ်တရားရုံးတွင် ပြစ်မှုနှစ်ခုဖြင့် တရားရင်ဆိုင်နေရသည့် အ သက် (၃၉)နှစ်အရွယ် ဦးခင် မောင်ထွေးကို ဇွန်လ ၁၂ရက်က တရားရုံးအချုပ်တွင် တရားရုံးမှ အမှုစစ်ဆေးရာ၌ ကြာမြင့်သည့် အပေါ်မကျနပ်ကြောင်း အော် ဟစ်ပြောသည့်အပြင် ထောင်သို့ ပြန်ပို့ရန် အချုပ်ယာဉ်ပေါ်ခေါ် ဆောင်မှုကိုလည်း ငြင်းဆန်ကာ ၎င်းမကျေနပ်သည်များ အော် ဟစ်ပြောဆိုနေခဲ့ကြောင်း ပဲခူး တိုင်းရဲတပ်ဖွဲ့မှ အဆင့်မြင့်ရဲ အရာရှိတစ်ဦးက ပြောသည်။ ‘‘ဖြစ်သွားတာဟုတ်တယ်။ ရုံးထုတ်လာရင်မအော်တော့ဘူး။ ရုံးထုတ်ရင်မဖြစ်ဘူး။ တရားရုံး အချုပ်မှာထားတဲ့အချိန်ဆို အော် ဟစ်ဆူပူသောင်းကျန်းတာ။ ရုံး ထုတ်တုန်းဖြစ်ရင်တော့ တို့က ထိန်းသိမ်းမှာ။ အချုပ်ထဲမှာဖြစ် တာဆိုတော့ ရဲကထိန်းသိမ်းရ မှာ။ သူကလည်း အချုပ်ထဲပဲအဲ ဒီလိုဖြစ်တယ်’’ ဟုပဲခူးတိုင်းတရား ရေးဦးစီးဌာနမှ တာ၀န်ရှိသူတစ် ဦးကပြောသည်။ ထို့နောက်ရဲအရာရှိများက ဦးခင်မောင်ထွေးကို အချုပ် ယာဉ်ပေါ်တက်ရန် ပြောဆိုနေ စဉ်နာခံမှုမရှိဘဲ အော်ဟစ်ပြော ဆိုကာ ရုန်းကန်နေသဖြင့် တရား ရုံးရဲတပ်ဖွဲ့၀င်များက အသင့်အ နေအထားဖြင့် စောင့်ကြပ်နေစဉ် ရဲတပ်သားတစ်ဦးက ၎င်းကိုင် ဆောင်ထားသည့် ၁၂ ဗို့ပြောင်း ချောသေနတ်ဖြင့် မြေကြီးပေါ်သို့ စိုက်ကာခြောက်လှန့်ပစ်ခတ်ခဲ့ ကြောင်း တိုင်းရဲတပ်ဖွဲ့မှ အကြီး တန်းရဲအရာရှိတစ်ဦးကပြော သည်။ ‘‘သူကအပေါ်ထောင်ရင်လူ တွေမှန်မှာစိုးလို့ မြေကြီးကို စိုက် ပြီးပစ်လိုက်ရတာ။ တရားခံက အချုပ်ကားပေါ်မတက်လိုဘူးပေါ့ ဗျာ။ ဆူပူသောင်းကျန်းရတဲ့ အဓိ ကအကြောင်းရင်းက တရားရုံးကို မကျေနပ်လို့ပေါ့’’ ဟု ၎င်းကဆို သည်။ ခြောက်လှန်ပစ်ခတ်ခဲ့သဖြင့် လူထိခိုက်ဒဏ်ရာရမှု မရှိခဲ့ ကြောင်း တိုင်းရဲတပ်ဖွဲ့မှ အကြီးတန်းရဲအရာရှိတစ်ဦးက ပြောသည်။၎င်းသည် ပဲခူးမြို့နယ်တရားသူကြီး (၁) တရားခွင်တွင် ရာဇ၀တ်မကင်းသောကျော်နင်းမှု၊ နာကျင်စေမှု၊ ရာဇ၀တ်မကင်းသော ခြောက်လှန့်မှုတို့ဖြင့် တရားရင်ဆိုင်နေရပြီး ပဲခူးခရိုင် တရားသူကြီး (၄) တရားခွင်တွင်လည်း လူသတ်မှု၊ သက်သေခံပစ္စည်း ဖျောက်ဖျက်မှု၊ အားပေးကူညီမှုတို့ဖြင့်တရားရင်ဆိုင်နေ ရသူဖြစ်သည်။,crime,1
ရှမ်းပြည်နယ် ကျောက် မဲမြို့နယ်တွင် ကျွဲ၊ နွားများ တင် ဆောင်လာသည့် ၁၂ ဘီးကားတစ်စီးကို လက်နက်ကိုင်အဖွဲ့တစ်ဖွဲ့ က သေနတ်ဖြင့် ပစ်ခတ်ရာ ယာဉ်မောင်းနှင့် ယာဉ်နောက်လိုက် ဒဏ်ရာရခဲ့သည်။ မန္တလေး-မူဆယ် ပြည် ထောင်စုလမ်းမကြီးလမ်းပိုင်းတွင် ပါ၀င်သော ကျောက်မဲမြို့နယ် မန် တန်းရွာအနီးတွင် ဇွန်လ ၁၁ ရက် နံနက် ၂ နာရီခန့်က ပစ်ခတ်ခံရကြောင်း ကျောက်မဲမြို့နယ် ရဲစခန်းမှ ရဲအရာရှိတစ်ဦးကပြော သည်။ ‘‘နွားတွေ၊ ကျွဲတွေကို တရား ၀င်တင်ဆောင်လာတဲ့ ကားငါးစီး လာတာကို ရှေ့ဆုံးက ကားအပစ် ခံရတာ။ ဘယ်သူတွေ၊ ဘယ်အ ဖွဲ့က ပစ်တယ်ဆိုတာ စုံစမ်းနေ တုန်းပါ’’ဟု ၎င်းကပြောသည်။ ယာဉ်မောင်းနှင့် ယာဉ် နောက်လိုက်သည် ခြေထောက် တွင် သေနတ်ကျည်ထိမှန် ဒဏ် ရာရခဲ့ပြီး ကျောက်မဲမြို့နယ် ဆေး ရုံတွင် တက်ရောက်ကုသနေရပြီး အသက်အန္တရာယ်စိုးရိမ်စရာ မရှိ ဟု ဒေသတွင်း အရပ်ဘက်အဖွဲ့ များက ပြောသည်။ မန္တလေး-မူဆယ် ပြည် ထောင်စုလမ်းမကြီး သီပေါနှင့် ကျောက်မဲလမ်းပိုင်းတွင် ကျွဲ၊ နွား သယ်ဆောင်သော ယာဉ်များပစ် ခတ်ခံရမှု မကြာခဏဖြစ်ပွားနေ သည်။ သေနတ်ဖြင့် ပစ်ခတ်ခံရ သော ယာဉ်များသည် ပြည်ပတင်ပို့ မည့် နွားများကို အစိုးရခွင့်ပြုချက် ဖြင့် တရား၀င်သယ်ဆောင်ခြင်း ဖြစ်ပြီး လက်နက်ကိုင်အဖွဲ့များက ဆက်ကြေးမရရှိ၍ ပစ်ခတ်ခြင်း ဖြစ်နို်င်ကြောင်း ရဲတပ်ဖွဲ့နှင့်ဒေသ ခံများက ပြောသည်။ အဆိုပါ ပစ်ခတ်မှုများနှင့်ပတ်သက်၍မည် သည့်လက်နက်ကိုင် အဖွဲ့အစည်း ကမျှ တာ၀န်ယူ၀န်ခံခြင်း မရှိပေ။,crime,1
ကျောက်မဲခရိုင် အမျိုး သားဒီမိုကရေစီအဖွဲ့ချုပ် ပါတီ ဥက္ကဋ္ဌနှင့် မြို့ခံတစ်ဦးကို နိုင်ငံ သားများ၏ ပုဂ္ဂိုလ်ဆိုင်ရာ လွတ် လပ်မှုနှင့်ပုဂ္ဂိုလ်ဆိုင်ရာ လုံခြုံမှု ကာကွယ်ပေးရေးဥပဒေဖြင့် ကျောက်မဲမြို့မရဲစခန်းတွင် အမျိုးသမီးတစ်ဦးက အမှုဖွင့်ထားကြောင်း စခန်းမှူးဟန်ဝင်းလှိုင် က ပြောသည်။ ဒီချုပ်ပါတီ ကျောက်မဲခရိုင်ဥက္ကဋ္ဌ၊ တရားလွှတ်တော် ရှေ့နေ ဦးခင်မောင်စီနှင့် ဦးဇော်မင်းတို့သည် မြို့ခံအမျိုးသမီးတစ်ဦး၏ လေးခန်းတွဲတိုက်ခန်းမြေကွက်ကို တိုင်းတာ၍ မြေစာရင်း၊ မြေပုံထုတ်ရန် ကြိုးစားဆောင်ရွက်မှုနှင့် အကျိုးစီးပွားပျက်စီးရာ ပျက်စီးကြောင်းစကားများကို လက်ဖက်ရည်ဆိုင်၌ လူစည်ကားချိန်တွင် ပြောဆိုမှုတို့ကြောင့်ဟုဆိုကာ နိုင်ငံသားများ၏ ပုဂိ္ဂုလ်ဆိုင်ရာ ကာကွယ်ပေးရေးဥပဒေပုဒ်မ၁၀/၁၂ ဖြင့် ဇွန်လ ၆ ရက်တွင် မြို့ခံအမျိုးသမီးတစ်ဦးက တရားလိုပြုကာ အမှုဖွင့်ခြင်းဖြစ်သည်။ ရဲစခန်းတွင် အမှုဖွင့်ခဲ့သည့် ကုန်သည်လုပ်ငန်းလုပ်ကိုင်သည် ဆိုသော အမျိုးသမီးက‘‘ခုနေတော့ ဘာမှ ထင်မြင်ချက်မပေးသေးဘူး။ တရားရင်ဆိုင်တဲ့အချိန်မှာ နားထောင်ကြည့်ရဦးမယ်။ ပြောစရာကတော့ အများကြီးပါပဲ’’ဟု ပြောကြားသည်။ အမှုဖွင့်သူ အမျိုးသမီးသည် ဦးဇော်မင်းနှင့် ယခင်က ငွေကြေး ပိုင်းဆိုင်ရာ တရားရင်ဆိုင်ရမှု ရှိခဲ့ ပြီး ယင်းအမှုတွင် ဦးခင်မောင်စီ က သက်သေလိုက်ပေးသူဖြစ် သည်။ ယင်းအမှုရှုံးနိမ့်ခြင်း ကြောင့် ၎င်းတို့နှစ်ဦးကို ပြန်လည် အမှုဖွင့်သည်ဟု ဝေဖန်ခြင်းနှင့် ပတ်သက်၍ အဆိုပါအမျိုးသမီး က‘‘ကျွန်မ ရှုံးတာ၊ နိုင်တာက မဆိုင်ဘူးလေ။ သူ (ဦးခင်မောင်စီ) က ကျွန်မကို ဂုဏ်သိက္ခာချတဲ့ အပိုင်းမှာ သူကပါနေတာလေ။ အဲဒါကြောင့် ဒီကိစ္စနဲ့ ဘာမှ မပြောဘူး။ သူတို့ တရားရင်ဆိုင် တဲ့အချိန်မှာ နားထောင်လိုက် မယ်’’ ဟု ၎င်းက ထပ်မံပြောကြား သည်။ ဒီချုပ်ပါတီ ကျောက်မဲ ခရိုင်ဥက္ကဋ္ဌ၊ တရားလွှတ်တော်ရှေ့ နေ ဦးခင်မောင်စီနှင့် ဦးဇော်မင်း တို့ကို ယနေ့ (ဇွန်လ ၁၁ ရက်)တွင် အဆိုပါ ဥပဒေပုဒ်မဖြင့် တရားရုံး၌ အမှုစွဲတင်မည်ဖြစ်ကြောင်း အဆိုပါအမျိုးသမီးက ဆိုသည်။ ယင်းကိစ္စနှင့်ပတ်သက်၍ ဦးခင်မောင်စီကို ဖုန်းဆက်သွယ် မေးမြန်းသော်လည်း ဖြေကြားလို ခြင်းမရှိကြောင်း ဆိုသည်။ ပါတီခရိုင် ဥက္ကဋ္ဌတစ်ဦး အမှုဖွင့်ခံရခြင်းနှင့်ပတ်သက်၍ ဒီချုပ်ပါတီ ဗဟိုအလုပ်အမှု ဆောင်အဖွဲ့ဝင် ဦးထွန်းထွန်းဟိန် က တစ်ဦးချင်း၏ ပုဂ္ဂိုလ်ရေးနှင့်သက်ဆိုင်သည့် ကိစ္စသာဖြစ်ကြောင်း မှတ်ချက်ပြုသည်။,crime,1
လေပြင်းတိုက်ခတ်မှု ကြောင့် တည်ဆောက်နေဆဲ လေအားလျှပ်စစ်ထုတ် တာဝါတိုင်တစ်ခု ဆိုင်းကြိုးပြတ်ကာ လဲပြိုကျပြီး အလုပ်သမားတစ်ဦး သေဆုံးကာ တစ်ဦးထိခိုက်ဒဏ်ရာ ရရှိမှု မင်းလှမြို့နယ်တွင် ဇွန်လ ၁၀ ရက်က ဖြစ်ပွားခဲ့သည်။ လဲပြိုခဲ့သည့် လေအားလျှပ်စစ်တာဝါတိုင်ကို တွေ့ရစဉ် တိုင်းအစိုးရအဖွဲ့နှင့် စင်ကာပူအခြေစိုက် Infra Capital Myan-mar လေအားလျှပ်စစ်ထုတ်လုပ် ရေး ကုမ္ပဏီတို့သဘောတူညီမှုအ ရ ၂၀၁၈ နှစ်ဆန်းပိုင်းကစတင်ကာ မကွေးတိုင်း မင်းလှမြို့နယ်အ တွင်း လေအားလျှပ်စစ်တာဝါတိုင် များကို တည်ဆောက်နေသည်။ မင်းလှမြို့နယ် ရေနံမကျေး ရွာအတွင်း လေအားလျှပ်စစ် တာ ဝါတိုင်များအနက် တည်ဆောက် နေဆဲ တာဝါဆိုင်တစ်ခု ရုတ်တ ရက်လေပြင်းများ တိုက်ခတ်မှု ကြောင့် စတီးဆိုင်းကြိုးများ ပြုတ်ကာ လဲပြိုကျခဲ့ခြင်းဖြစ်သည်။ လဲပြိုသည့် တာဝါတိုင်သည် ရန်ကုန်မြို့ အင်းစိန်မြို့နယ်နေသူ တစ်ဦးက ကန်ထရိုက်စနစ်ဖြင့် တာ၀န်ယူ တည်ဆောက်နေခြင်း ဖြစ်ပြီး သေဆုံးသူနှင့် ထိခိုက်ဒဏ် ရာ ရရှိသူများသည် ယင်းအဖွဲ့မှ လုပ်သားခေါင်းနှင့် လုပ်သားတစ် ဦးဖြစ်ကြောင်း ရေနံမနယ်မြေ ရဲ တပ်ဖွဲ့စခန်းတာ၀န်ရှိသူတစ်ဦး က ပြောသည်။ ဒဏ်ရာရရှိသူ အသက်(၂၁) နှစ်အရွယ် အလုပ်သမားနှစ်ဦးကို ရေနံမတိုက်နယ်ဆေးရုံသို့ တင်ပို့ကုသထားပြီး ဧရာ၀တီတိုင်းဒေသ ကြီး လပွတ္တာမြို့နယ် စကြာ ကျေးရွာနေသူ အသက် (၂၁)နှစ်အရွယ် အလုပ်သမားတစ်ဦးသည် အသက်ရှူကျပ် ေ၀ဒနာခံစားလာ ရသဖြင့် မကွေးဆေးရုံကြီးသို့ အရေးပေါ် တင်ပို့ကုသပေးခဲ့ရ ကြောင်း ၎င်းကပြောသည်။ ထိုသို့ လွဲှပြောင်းကုသသော်လည်း အဆိုပါ အမျိုးသားသည် သက်သာလာခြင်း မရှိဘဲ ယင်းနေ့ညနေ ၆ နာရီခန့်တွင် ကွယ်လွန်သောကြောင့် ဖြစ်စဉ်ကို ရေနံမနယ်မြေရဲတပ် ဖွဲ့စခန်းက အမှုဖွင့်စစ်ဆေးဆောင်ရွက်နေကြောင်း ၎င်းကဆိုသည်။,crime,1
ပဲခူးတိုင်းဒေသကြီး ပြည်မြို့၌ တောရိုင်းတိရစၧာန်ထွက်ပစ္စည်းများကို ခွင့်ပြုချက်မရှိဘဲ လက်ဝယ်ထားရှိသည့်နေရာနှစ်ခု ကို ဇွန်လ ၉ ရက် ည ၈ နာရီခန့် တွင် ဖမ်းဆီးခဲ့ကြောင်း ပြည်ခရိုင်ရဲတပ်ဖွဲ့မှ ရဲအရာရှိတစ်ဦးက ပြောသည်။ ပြည်မြို့ ကျောင်းကြီးအိုး တန်းရပ်ကွက်ရှိ တပ်လမ်းနှင့် ဈေး လမ်းထောင့်ရှိ နေအိမ်၊ ပွဲရုံနှင့်ရွာဘဲရပ်ကွက် ဗိုလ်ချုပ်လမ်းရှိ နေအိမ်၊ ဂိုဒေါင်တို့တွင် တောရိုင်း တိရစၧာန်ထွက်ပစ္စည်းများ ဖမ်းဆီးရမိကြောင်း ၎င်းက ဆိုသည်။ ‘‘ရဲတပ်ဖွဲ့နှစ်ဖွဲ့ခွဲပြီး နေရာ နှစ်ခုကို တစ်ပြိုင်တည်း ဝင်ရောက်ဖမ်းဆီးကြတာပါ’’ဟု ၎င်းက ဆို သည်။ ထိုသို့ ဝင်ရောက်ရှာဖွေရာ ကျောင်းကြီးအိုးတန်းရပ်ကွက်ရှိ တပ်လမ်းနှင့် ဈေးလမ်းထောင့်ရှိ နေအိမ်နှင့်ပွဲရုံမှ ချေသားရေ ၁၂ ချပ်၊ လိပ်ဗိုက်ခွံ ၂၄၅ ချပ်၊ လိပ်ခွံအပိုင်းအစ ၁၂ ပိဿာနှင့် ၄၀ ကျပ်သား၊ ဆတ်ချိုမျက်နှာပါ စုစုပေါင်း ၁၁ ခု၊ ဆတ်ချိုအကျိုး ၁၀ ချောင်း၊ တောင်ဆိတ်ချိုငါးခု၊ နွားနောက်ချိုတစ်စုံ၊ သင်းခွေချပ် ၂ ဒသမ ၂၄ ပိဿာ၊ ဖြူဆူး ၁ ဒသမ ၉၀ ပိဿာ၊ ဝက်ဝံလက်သည်းခုနစ်ခု၊ ချေချိုပေါက်ခုနစ်ချောင်း၊ ဝက်စွယ်လေးချောင်း၊ တောင် ဆိတ်ချိုတစ်ချောင်းတို့ကို သိမ်းဆည်းရမိခဲ့သည်။ ပြည်မြို့ ရွာဘဲရပ်ကွက် ဗိုလ်ချုပ်လမ်းရှိ နေအိမ်နှင့် ဂိုဒေါင်မှ ပြောင်ချို ၂၄ ခု၊ ဆတ်ချိုသုံးခု၊ လိပ်ဗိုက်သားနှင့်အခွံ ၁၉ ခု၊ ဖြူဆူးတောင် ၁၀ ကျပ်သား၊ ဝက်ဝံအရိုးသုံးချောင်း၊ တောင်ဆိတ်ချို မျက်နှာပါ ခုနစ်ခု၊ ချေချိုငါးခုနှင့် ချေသားရေသုံးချပ်ကို သိမ်းဆည်းရမိသည်။ ယင်းဖြစ်စဉ်နှင့်ပတ်သက်၍ တောရိုင်းတိရစၧာန်ထွက်ပစ္စည်း များအား ခွင့်ပြုချက်မရှိဘဲ လက် ဝယ်ထားရှိသည့် အသက် (၅၁)နှစ်နှင့် (၄၉)နှစ်အရွယ် အမျိုးသားတို့ကို ဇီဝမျိုးကွဲနှင့် သဘာဝထိန်းသိမ်းရေးနယ်မြေများ ကာကွယ်စောင့်ရှောက်ခြင်းဆိုင်ရာ ဥပဒေပုဒ်မ ၄၀ (က)/၄၁ (က) အရ ပြည်မြို့မရဲစခန်းနှင့် ပြည်အမှတ် (၁) ရဲစခန်းတို့တွင်အမှုဖွင့်အရေးယူထားသည်။,crime,1
ဟုမ္မလင်းဆိပ်ကမ်းတွင် ချင်းတွင်းမြစ်အတွင်း စက်လှေ တိမ်းမှောက်၍ အမျိုးသမီးတစ်ဦး သေဆုံးကာ သုံးဦးဒဏ်ရာရရှိခဲ့သည်။ ဟုမ္မလင်းမြို့ဆိပ်ကမ်းတွင် ဟုမ္မလင်း-ကောယားပြေးဆွဲနေ သော သစ်သားခွံစက်လှေတစ်စီး သည် ဇွန်လ ၁၃ ရက်မွန်းလွဲ ၁ နာရီခန့်က တိမ်းမှောက်ခဲ့သည်။ ‘‘သေဆုံးတာတစ်ဦးတည်း ပါ။ အသက် (၅၂)နှစ် ကောယား ကျေးရွာ နေထိုင်တဲ့အမျိုးသမီးပါ။ ရေစီးအားကြောင့် ပဲ့ထိန်းတာ ကျွမ်းကျင်မှုမရှိလို့ တိမ်းမှောက် သွားတယ်လို့ သိရပါတယ်။ ဟုမ္မလင်းဆိပ်ကမ်းကထွက်တဲ့ အချိန်ရေစီးနဲ့ စက်လှေက တိမ်းမှောက်သွားလို့ ရစက (ပုဂ္ဂလိကရေယာဉ်များစနစ်တကျပြေးဆွဲရေး ကော်မတီ)၊ ရဲတပ်ဖွဲ့နဲ့ လူမှုကူညီရေးအသင်းအဖွဲ့တွေ စုပေါင်းပြီး ကယ်ဆယ်ရေးလုပ်ငန်းတွေ ဆောင်ရွက်ခဲ့ရတယ်’’ ဟု ဟုမ္မလင်းမြို့မရဲစခန်း ခေတ္တစခန်းမှူး ရဲအုပ်နိုင်ဌေးက ပြောသည်။ ဟုမ္မလင်း-ကောယား ပြေး ဆွဲနေသော စက်လှေသည် ဟုမ္မ လင်းမြို့မှ စတင်ထွက်ခွာစဉ် တိမ်းမှောက်ခဲ့သည်။ စက်လှေ ပေါ်တွင် ရေယာဉ်မောင်းအပါအ ၀င် ၂၉ ဦး လိုက်ပါခဲ့ပြီး ရေယာဉ် တိမ်းမှောက်မှုကြောင့် ခရီးသည် သုံးဦး ထိခိုက်ဒဏ်ရာရရှိကာ စိုး ရိမ်ဖွယ်မရှိကြောင်း ၎င်းကဆို သည်။ ‘‘မိုးကလည်း ရွာနေတဲ့အ ချိန် မြစ်ထဲမှာ လှိုင်းလည်းပုတ် နေတယ်။ အခုတိမ်းမှောက်တဲ့ စက်လှေက ဟုမ္မလင်း-ကော ယား နေ့စဉ်ပြေးဆွဲနေတဲ့ စက် လှေပါ။ ရေလှိုင်းနဲ့ ပုတ်ပြီး တိမ်း မှောက်တယ်လို့ပြောတယ်’’ ဟု ဟုမ္မလင်းမြို့ဒေသခံ တစ်ဦးက ပြောသည်။ အဆိုပါစက်လှေ တိမ်း မှောက်မှုနှင့် ပတ်သက်ပြီး ကော ယားကျေးရွာနေအသက် (၂၃) နှစ် အရွယ်ရေယာဉ်မောင်းသူကို ဟုမ္မလင်းမြို့ မြို့မရဲစခန်းက ရာဇသတ်ကြီးဥပဒေပုဒ်မ ၃၀၄-က (မဆင်မခြင် ပေါ့လျော့မှု ကြောင့်လူသေမှု) ဖြင့် အမှုဖွင့် စစ်ဆေးနေသည်။,crime,1
ရွှေဆိုင်နှင့် အပေါင်ဆိုင် များတွင် ရွှေထည်ပစ္စည်းများ လိမ်လည် ယူဆောင်နေသည့် အမျိုးသမီးကို ၎င်းလိမ်လည်နေ သည်ဆိုသည့် ဗီဒီယိိုဖိုင်လူမှုကွန်ရက်စာမျက်နှာတွင် တက်လာပြီးနောက် ငါးရက်အကြာ၌ ရဲတပ်ဖွဲ့က ဖမ်းဆီးရမိခဲ့သည်။ အဆိုပါ အမျိုးသမီးသည် မြောက်ဥက္ကလာပမြို့နယ်ရှိ ရွှေ မင်းသမီးရွှေဆိုင်တွင် ဇွန်လ ပထမပတ်က ရွှေဆွဲကြိုးတစ်ကုံးဝယ်ယူ လိုကြောင်း ပြောဆို၍ ကျပ် ၁၃ သိန်းကျော် တန်ဖိုးရှိ ရွှေဆွဲကြိုး ကို ဗောက်ချာဖြတ်ယူကာ ငွေရှင်း ရန် ရွှေဆိုင်အနီးရှိ ၎င်း၏ ဈေးဆိုင်သို့ ငွေလိုက်ယူရန်ပြောဆိုခဲ့ ကြောင်း ရဲတပ်ဖွဲ့က ထုတ်ပြန် သည်။ ရွှေဆိုင် အရောင်းဝန်ထမ်း တစ်ဦးက ငွေလိုက်ယူရာ အဆိုပါ အမျိုးသမီးသည် (ဈ) ဈေးအတွင်း မျက်ခြည်ဖြတ်ကာ ရွှေဆွဲကြိုးယူ ဆောင်သွားသဖြင့် မြောက်ဥက္ကလာပမြို့မရဲစခန်းတွင် လိမ်လည်မှုဖြင့် အမှုဖွင့်ထားသည်။ ထို့အပြင် အဆိုပါ အမျိုး သမီးသည် ပြီးခဲ့သည့် မေလ ၂၂ နှင့် ၂၄ ရက်တို့တွင် သင်္ဃန်းကျွန်း နှင့် ရန်ကင်းမြို့နယ်အတွင်းရှိ ရွှေဆိုင်နှင့် အပေါင်ဆိုင်တို့တွင် လည်း ရွှေထည်ပစ္စည်းများ လိမ် ယူခဲ့သဖြင့် ဆိုင်ပိုင်ရှင်တို့က သက်ဆိုင်ရာရဲစခန်းတွင် အမှုဖွင့်ထား ကြောင်း ရဲတပ်ဖွဲ့ထုတ်ပြန်ချက်တွင် ဖော်ပြထားသည်။ ထို့နောက် ဇွန်လ ၁၂ ရက် တွင် Tin Zar Khine အမည်ရှိ ဖေ့စ်ဘွတ်ခ်အကောင့်မှ ပြစ်မှု ကျူးလွန်သူဟုယူဆရသည့် အမျိုးသမီး ရွှေမင်းသမီးရွှေဆိုင်သို့ ရောက်ရှိလာကာ ရွှေဆွဲကြိုးလိမ် ယူနေသည်ကို ဆိုင်ရှိလုံခြုံရေး ကင်မရာမှတစ်ဆင့် ရိုက်ကူးထား သည့်ဗီဒီယိုဖိုင် လူမှုကွန်ရက် စာမျက်နှာတွင် လွှင့်တင်ခဲ့ပြီး ဇွန်လ ၁၇ ရက်တွင် ရဲတပ်ဖွဲ့က ဖမ်းဆီးခဲ့သည်။ ထိုသို့ လိမ်လည်ခဲ့မှုအပေါ် လူမှုကွန်ရက်စာမျက်နှာတွင် တို့ ဆေးဖြင့်တို့ကာ ယူဆောင်ခဲ့သည့် ပုံစံမျိုးဖြင့် ပြောဆိုရေးသားနေမှု အပေါ် ရဲတပ်ဖွဲ့က ငြင်းဆိုသည်။ ‘‘အခုထိတော့ စစ်ဆေးချက် အရ တို့ဆေးဘာညာသုံးတယ်ဆို တာ မရှိပါဘူး။ ဆိုင်ရှင်တွေရဲ့ ရောင်းချချင်တဲ့ဇောကြောင့်လည်း ပါတယ်။ အဲဒီလို တို့ဆေးနဲ့သာဆို ရဲကိုလည်း တို့လွှတ်လိုက်မှာပေါ့’’ ဟု မြောက်ဥက္ကလာပမြို့နယ် ရဲတပ်ဖွဲ့မှ ရဲအရာရှိတစ်ဦးက ပြောသည်။ ရွှေထည်ပစ္စည်းများ လိမ်ယူနေသည်ဟု သံသယရှိသူ အသက် (၃၀) အရွယ် မမာလ (ခ) ဇောင်းတလားကို ပဲခူးမြို့ ဥဿာမြို့သစ်အတွင်း ဖမ်းမိခဲ့ပြီး မြို့နယ်သုံးခုတွင် အမှုဖွင့်ထားခဲ့မှုအပြင် အခြားမြို့နယ်များ၌ အလားတူလိမ်လည်မှုရှိပါက ရွှေ ဆိုင်ပိုင်ရှင်များအနေဖြင့် သက် ဆိုင်ရာ ရဲစခန်းများတွင် အမှုဖွင့်နိုင်ကြောင်း ရဲတပ်ဖွဲ့က တရားဝင်ဖွင့်လှစ်ထားသည့် Yangon Police ဖေ့စ်ဘွတ်ခ်အကောင့်တွင် အသိပေးထားသည်။,crime,1
မူးယစ်ဆေးသတင်းရရှိ ချက်အရ အငှားယာဉ်တစ်စီး ရွှေဂုံတိုင်မီးပွိုင့်တွင် စစ်ဆေးရှာဖွေစဉ်ခရီးသည်က ဓားမြှောင်ဖြင့် ခုခံ သောကြောင့် ရဲတပ်ဖွဲ့က သေနတ်ဖြင့်ထောက် ဖမ်းဆီးခဲ့ကြောင်း ဗဟန်းမြို့မရဲစခန်းမှ တာဝန်ကျရဲအရာရှိတစ်ဦးက ပြောသည်။ ဇွန်လ ၁၈ ရက် ညနေ ၃ နာရီခန့်တွင် မူးယစ်ဆေးဝါး သတင်းရရှိချက်အရ အငှားယာဉ်တစ်စီးကို ရဲတပ်ဖွဲ့က တားဆီးစစ်ဆေးရာ ကားပေါ်၌ လိုက်ပါလာသည့်ခရီးသည်က ၎င်း၏ ပါးစပ်ထဲသို့ မူးယစ်ဆေးဝါးများမျိုချပြီး သက်သေဖျောက်ဖျက်ခဲ့ကြောင်း ၎င်းက ပြောသည်။ ထို့အပြင် ခရီးသည်က ၎င်း တွင် ပါလာသည့် ဓားမြှောင်ဖြင့် ခုခံသည့်ပုံစံပြုလုပ်သောကြောင့် ရဲတပ်ဖွဲ့ဝင်များက သေနတ်ဖြင့် ချိန်ပြီး ဖမ်းဆီးခဲ့ရသည်ဟု ရဲအရာရှိက ပြောသည်။ ‘‘ကားငှားလာတာ။ ရဲတပ် ဖွဲ့က ရှာဖွေတော့ ပါးစပ်ထဲ မူးယစ်ဆေးတွေမျိုချခဲ့တယ်။ သူ့ဆီမှာ ဓားမြှောင်ပါလာတယ်။ ခုခံတဲ့ပုံစံမျိုးလုပ်တော့ သေနတ်နဲ့ထောက် ပြီး ဖမ်းဆီးခဲ့တယ်။ အခုအမှုဖွင့် ထားတယ်’’ ဟု ၎င်းကပြောသည်။ ‘‘ကားလမ်းတွေ အရမ်းပိတ် ပြီး လူတွေစုနေလို့ ကြည့်လိုက် တော့ ရဲကားလည်း တွေ့တယ်။ ကားတစ်စီးထဲကိုလည်း ရဲက သေနတ်နဲ့ ချိန်ထားတာတွေ့ လိုက်တယ်။ အနားတော့ သွား မကြည့်ရဲလို့ ဘာဖြစ်နေလဲ သေ ချာမသိဘူး။ မူးယစ်ဆေးဖမ်း တယ်လို့တော့ ကြားတယ်’’ဟု ရွှေဂုံတိုင်မီးပွိုင့်အနီးတွင် ကုန်စုံ ရောင်းသည့် အမျိုးသမီးက ပြောသည်။ အဆိုပါ ဖြစ်စဉ်နှင့် ပတ် သက်ပြီး တရားခံကို ဗဟန်းမြို့မ ရဲစခန်းက ဥပဒေနှင့်အညီ ဖမ်း ဆီးသည်ကို ခုခံဟန့်တားသည့် ပုဒ်မအပြင် အခြားသက်ဆိုင်ရာ မူးယစ်ပုဒ်မဖြင့် တရားစွဲဆိုထား ကြောင်း အထက်ပါရဲအရာရှိက ပြောသည်။,crime,1
မန္တလေးတိုင်းဒေသကြီး မြစ်သားမြို့နယ်အားကစားကွင်း တွင် ကျင်းပသည့် ဘောလုံးပွဲ၌ နှစ်ဖက်ပရိသတ် အငြင်းပွားပြီး ရုန်းရင်းဆန်ခတ် ဖြစ်ပွားမှု၍ ရဲ တပ်ဖွဲ့က သေနတ်ပစ်ဖောက်လူ စုခွဲရာ လူတစ်ဦးကျည်ဆန်ထိမှန် ဒဏ်ရာရခဲ့ကြောင်း မြစ်သားမဲဆန္ဒနယ် လွှတ်တော်ကိုယ်စားလှယ်ဦးမင်းအောင်က ပြောသည်။ ဇွန်လ ၁၇ရက် ညနေက မြစ်သားမြို့နယ် ဘောလုံးကွင်း တွင် ယှဉ်ပြိုင်ကစားသည့် မင်း ကုန်းအသင်းနှင့် မန်ကျည်းကန် အသင်းပွဲစဉ်၌ ယင်းကဲ့သို့ ဖြစ်ပွားခဲ့သည်။ ‘‘ရန်ဖြစ်တော့ လူအုပ်စုက ထိန်းမရတော့ မိုးပေါ်ကိုထောင် ပြီး သေနတ်ပစ်ဖောက်လိုက် တာပါ။ ပွဲပြီးတဲ့အချိန်ဒိုင်က ပင်နယ်တီပေးတာ မကျေနပ်လို့ ပရိသတ်က မကျေနပ်ဖြစ်တာ။ ရဲကကြားထဲက ၀င်ဖျန်ဖြေရင်း လူရုတ်ရုတ်သဲသဲဖြစ်ပြီး သေနတ် နှစ်ချက် မိုးပေါ်ထောင်ဖောက် လိုက်တာပါ’’ ဟု မြစ်သားမြို့နယ် ရဲတပ်ဖွဲ့မှ တာ၀န်ကျ ရဲအရာရှိ တစ်ဦးက ပြောသည်။ အဆိုပါ ဘောလုံးပွဲသည်မြစ် သားမြို့နယ် ဘောလုံးအဖွဲ့ချုပ် ဖွဲ့စည်းတည်ထောင်ခြင်း အထိမ်း အမှတ်အဖြစ် ကျင်းပသည့် ပြိုင်ပွဲဖြစ်ပြီး ကွာတားဖိုင်နယ် ဒုတိယပွဲစဉ်ဖြစ်ကြောင်း၊ မင်း ကုန်းအသင်းက ၁-၀ ဂိုးဖြင့် အနိုင်ရရှိနေချိန် ပွဲပြီးဆုံးရန် ငါး မိနစ်အလိုခန့်တွင် မင်းကုန်းအ သင်းက ပင်နယ်တီကန်ခွင့်ရရာမှ ပရိသတ်များ ပြဿနာစတင် ဖြစ်ပွားခဲ့ကြောင်း ပွဲကြည့်သူတစ် ဦးကပြောသည်။ ‘‘တစ်ဖက်က တုတ်တွေဆွဲ ပြီး ဆဲဆိုနေတော့ ရဲတပ်ဖွဲ့က တားတာ။ လူအုပ်ကများတော့မ နိုင်ဘူး။ အစက သေနတ်နှစ်ချက် ဖောက်ပြီး လူစုခွဲတယ်’’ ဟု အဆို ပါပရိသတ်ကဆိုသည်။ ဒဏ်ရာရရှိသူတစ်ဦးကို ဆေးရုံပို့ထားပြီး သေနတ်ဖြင့် ပစ်သည့််ရဲကို ဖမ်းဆီးထား ကြောင်း လွှတ်တော်ကိုယ်စား လှယ်ဦးမင်းအောင်ကပြေသည်။ လက်ရှိတွင် မြစ်သားမြို့အ တွင်း ဆိုင်ကယ်အုပ်စုဖွဲ့ မောင်းနှင်မှုများရှိနေပြီး ဆူပူမှုမဖြစ် စေရန် သက်ဆိုင်ရာတာ၀န်ရှိသူများနှင့် ပူးပေါင်းကာထိန်းသိမ်းနေကြောင်း ဦးမင်းအောင်ကပြောသည်။,crime,1
FDA ၀န်ထမ်းအမျိုး သမီးကို အဓမ္မပြုကျင့်လုယက် သတ်ဖြတ်သည်ဟု စွဲချက်တင်ခံ ထားရသော ဆီဒိုးနား(ခ)မျိုးဇော် ဦးကို ဇွန်လ ၂၂ ရက်တွင်အရှေ့ ပိုင်းခရိုင်တရားရုံးက အပြီးသတ် အမိန့်ချမည်ဖြစ်သည်။ ယမန်နေ့ ရုံးချိန်းတွင်ယင်း အမှုနှင့်ပတ်သက်၍ နှစ်ဖက် လျှောက်လဲချက်ကြားနာသည်။ အရေးကြီးသက်သေဖြစ် သည့်မှုခင်းဆရာ၀န်က သေဆုံး သူအမျိုးသမီး ခန္ဓာကိုယ်တွင် သုက်ပိုးမတွေ့ရကြောင်း သက် သေထွက်ဆိုထားပြီး လည်ပင်းကို ထိုးသွင်းသည်ဆိုသော ၀က်အူ လှည့်ကို ရုံးတော်၌သက်သေ မတွေ့ရှိရကြောင်းနှင့် မျက်မြင် သက်သေများလည်းမရှိသဖြင့် လုံ လောက်သည့်သက်သေမရှိဘဲ ထင်မြင်ချက်နှင့် အပြစ်မပေးသင့် ကြောင်း မျိုးဇော်ဦး၏ ရှေ့နေက တရားသူကြီးထံလျှောက်လဲချက် ပေးသည်။ ထို့ကြောင့် မျိုးဇော်ဦးကို စွဲချက်တင်ထားသည့် အမြင့်ဆုံး သေဒဏ်ပေးနိုင်သည့်လူသတ်မှု ပုဒ်မ ၃၀၂(၁)(ဂ)အစားလူသေမှု ပုဒ်မ ၃၀၄(က)ဖြင့်သာ အရေးယူပါက ပို၍သင့်တော်ကြောင်း တရားသူကြီးထံလျှောက်လဲချက်ပေးသည်။ ထို့အပြင် တရားလိုရှေ့နေ က မျိုးဇော်ဦးသည်သေဆုံးသူ အမျိုးသမီး၏ ရွှေထည်များရောင်း ချသည်ဆိုသော သက်သေများ ရှိခြင်း၊ ဖုန်းကို ပြန်လည်ပြုပြင် သည်ဆိုသော သက်သေများရှိ ခြင်း၊ မရွှေ ရည်၀င်း၏ပစ္စည်းများရှိ ရာနေရာကို မျိုးဇော်ဦးက ရဲကို ပြသရာ အမှန်တကယ်တွေ့ရှိရ ခြင်းနှင့် မှုခင်းဆရာ၀န်၏သက် သေထွက်ဆိုချက်၌ သေဆုံးသူ အမျိုးသမီးအင်္ဂါတွင် လတ်တ လောထိုးသွင်းဒဏ်ရာများရှိသည် ဆိုခြင်းကြောင့် အဓမ္မကျင့်ခြင်းမှန် ကန်သဖြင့် မျိုးဇော်ဦးကို ၃၀၂(၁) (ဂ)အရ ထိရောက်ဟန့်တားနိုင် သည့်ပြစ်ဒဏ်ချမှတ်ပေးရန် တ ရားသူကြီးထံ လျှောက်လဲချက် ပေးသည်။,crime,1
"မလေးရှားနိုင်ငံတွင် ဖမ်းမိခဲ့သော စံချိန်တင်မူးယစ် ဆေးဝါးများနှင့်ပတ်သက်ပြီး ဖမ်း မိသူများ၏ ထွက်ဆိုချက်အရ တိမ်းရှောင်နေသည့် ကွင်းဆက် သံသယရှိသူ အမျိုးသားတစ်ဦးနှင့် အမျိုးသမီးတစ်ဦးကို တွေ့ရှိပါက ကူညီစုံစမ်းသတင်းပေးရန် ပြည် သူများကို ရဲတပ်ဖွဲ့က အကူအညီတောင်းခံခဲ့သည်။ ရန်ကုန်ဆိပ်ကမ်းမှ ရေလမ်း ကြောင်းဖြင့် ထွက်သွားခဲ့သော ကန်ဒေါ်လာ ၁၈ သန်းတန်ဖိုးရှိ မူးယစ်ဆေးဝါးများ မလေးရှား နိုင်ငံတွင် ဖမ်းမိခဲ့ပြီးနောက် တစ် လအတွင်း ဖမ်းမိခဲ့သည့် အမျိုး သားလေးဦးကို စစ်ဆေးချက်အရ တိမ်းရှောင်နေသူနှစ်ဦးကို ကူညီ စုံစမ်းပေးရန် ဇွန်လ ၂၀ ရက်တွင် ရဲတပ်ဖွဲ့က ထုတ်ပြန်သည်။ တိမ်းရှောင်နေသူ အသက် (၄၅)နှစ်အရွယ် ဒေါ်ချင်ကျားမူ (ခ) ကျားဝေ (ခ) ဒေါ်နှင်းဦးလွင်နှင့်အသက် (၄၄)နှစ်အရွယ် ဟူစိန် (ခ) မိုဟာမက်ဟူစိန်တို့နှစ်ဦးတို့ ၏ ဓာတ်ပုံ၊ ၎င်းတို့နေထိုင်ခဲ့သည့် မြို့များမှ နေရပ်လိပ်စာအပြည့် အစုံတို့ကို မြန်မာနိုင်ငံရဲတပ်ဖွဲ့ လူမှုကွန်ရက်စာမျက်နှာတွင် ဖော် ပြထားသည်။ အရောင်းအဝယ်လုပ်သည် ဆိုသော လီရှော-တရုတ်လူမျိုး ချင်ကျားမူသည် နေရပ်လိပ်စာ ငါးခုအထိရှိပြီး တောင်ကြီး၊ တာ ချီလိတ်၊ ရန်ကင်း၊ မင်္ဂလာတောင် ညွန့်နှင့် ဒဂုံမြို့သစ်မြောက်ပိုင်းတို့ ဖြစ်သည်။ မာမက်ဟူစိန်သည် ကား ဝယ်ရောင်းဟု အလုပ်အကိုင်တပ် ထားပြီး ဘင်္ဂါလီလူမျိုးဟု ရဲတပ်ဖွဲ့က ထုတ်ပြန်ထားသည်။ ၎င်း သည် မော်လမြိုင်မြို့တွင် နေထိုင် ခဲ့ပြီး ပုဇွန်တောင်တွင်လည်း နေ ထိုင်သည်။ ရဲတပ်ဖွဲ့၏ အကူအညီ တောင်းခံမှုကို လူမှုကွန်ရက်စာ မျက်နှာတွင် ပြန်လည်မျှဝေသူ ရာကျော်ရှိပြီး မှတ်ချက်ပေးသူ နည်းပါးသည်။ မလေးရှားနိုင်ငံတွင် မေလ ၂၂ ရက်က မူးယစ်ဆေးဝါးများ ဖမ်းမိပြီးနောက် မြန်မာနိုင်ငံရဲတပ် ဖွဲ့က ဇွန်လ ၂ ရက်၌ အမှုမှ သံသယရှိသူ ဦးမင်းနိုင်ကို စတင် ဖမ်းဆီးနိုင်ခဲ့ပြီး ၎င်းကို စစ်ဆေး ဖော်ထုတ်ချက်အရ ဇွန်လ ၅ ရက် တွင် ဦးမောင်မောင်ကို ထပ်မံဖမ်း မိခဲ့သည်။ ဦးမောင်မောင်၏ ထွက်ဆို ချက်အရ အဆိုပါ မူးယစ်ဆေးဝါး များကို မလေးရှားတွင် သိကျွမ်းခဲ့ သည့် လက်ရှိတိမ်းရှောင်နေသူ နှင်းဦးလွင်နေထိုင်သည့် တာချီ လိတ်မြို့မှတစ်ဆင့် ကားအမျိုး မျိုးအသုံးပြုကာ လှည်းကူးမြို့ရှိ ဦးမင်းနိုင်ပိုင်သည့် Nice Guy သောက်ရေသန့်စက်ရုံသို့ ပို့ခဲ့ ကြောင်း ပြည်ထဲရေး ထုတ်ပြန် ချက်၌ ဖော်ပြထားသည်။ ထိုမှတစ်ဆင့် လက်ရှိတိမ်း ရှောင်နေသူ မိုဟာမက်ဟူစိန်၏ ဘောက်စ်ကားဖြင့် အောက်ပုဇွန် တောင်လမ်းရှိ ဦးမောင်မောင်ပိုင် ဂိုဒေါင်သို့ ပို့ဆောင်ကာ ဦးမင်းနိုင်၏ Nice Guy Clearance ServiceAgency ၏ စီစဉ်ပေးမှုဖြင့် ကွန် တိန်နာအတွင်း မြန်မာ့ရိုးရာအစားအသောက်များနှင့်ရောကာ မလေးရှားနိုင်ငံသို့ တင်ပို့ခဲ့ကြောင်း ထုတ်ပြန်ထားသည်။ ရေလမ်းကြောင်းမှတစ်ဆင့် မလေးရှားနိုင်ငံသို့ ရောက်ရှိချိန် တွင် ဦးမောင်မောင်၏ ယောက်ဖ ဇေယျာဟိန်းက လက်ခံရယူကာ ထိုမှတစ်ဆင့် မလေးရှားနိုင်ငံအ တွင်း မူးယစ်ဆေးဖြန့်ဖြူးနေသည့် နှင်းဦးလွင်၏ ခင်ပွန်းထံ ပေးပို့ ရမည်ဖြစ်ကြောင်း မူးယစ်ဆေး ဝါးသယ်ဆောင်ပုံလမ်းကြောင်း အဆင့်ဆင့်ကို ပြည်ထဲရေးက ထုတ်ပြန်ခဲ့သည်။ ထို့နောက် မလေးရှားနိုင်ငံ တွင် နေထိုင်သည့် ဇေယျာဟိန်း သည် နိုင်ငံကူးလက်မှတ်သက် တမ်းတိုးရန် ရန်ကုန်မြို့သို့ ပြန် ရောက်လာစဉ် ရဲတပ်ဖွဲ့က ၎င်း ကို ဇွန်လ ၉ ရက်က ဖမ်းဆီးခဲ့ပြီး ဦးမောင်မောင်နှင့် ဇေယျာဟိန်းတို့နှစ်ဦးကို တိုက်ဆိုင်စစ်ဆေးရာ ၎င်းတို့နှစ်ဦးသည် ထားဝယ်မြို့၌ နေထိုင်သည့် ဦးအောင်လွင်နှင့် မလေးရှားတွင် သိကျွမ်းခဲ့ကာ နှင်းဦးလွင်နှင့်ဆက်သွယ်၍ မူးယစ်ဆေးဝါးတင်ပို့မှု ပေါ်ပေါက်ခဲ့သည်ဟု ဖော်ပြထားသည်။ ဖမ်းမိသူများ၏ ဖော်ထုတ် ချက်အရ ဦးအောင်လွင်ကို သွားရောက်ဖမ်းဆီးရာ မလွဲတောင်စစ် ဆေးရေးဂိတ်တွင် ဇွန်လ ၁၂ ရက် က ဖမ်းမိခဲ့ပြီး ၎င်းနေအိမ်မှ ICE ၁၀ ဂရမ်သိမ်းဆည်းမိသည့်အပြင် ၎င်းသည် မလေးရှားနိုင်ငံတွင် မူးယစ်ဆေးဝါးမှုဖြင့် ထောင်ကျဖူး သည်ကို ရဲတပ်ဖွဲ့ထံ ထွက်ဆိုခဲ့ သည်။ မူးယစ်ဆေးဝါးသယ်ဆောင် ရောင်းဝယ်ရာတွင် ရရှိသော အကျိုးအမြတ်များဖြင့် ပိုင်ဆိုင် ထားသည်ဟု ယူဆရသည့် အရာ များကို စစ်ဆေးရာ ဦးမောင်မောင်ထံမှ ကျပ်သိန်း ၇၀,၀၀၀ ကျော်၊ဦးအောင်လွင်ထံမှ ကျပ်သိန်း ၂၇,၀၀၀ ကျော်၊ ဇေယျာဟိန်းထံ မှ ကျပ်သိန်း ၄,၀၀၀ ကျော်၊ မင်းနိုင်ထံမှ ကျပ်သိန်း ၅၀၀ နှင့် နှင်းဦးလွင်ပိုင်ဆိုင်သည့် ကျပ် သိန်း ၈၀,၀၀၀ ကျော်၊ မိုဟာမက် ဟူစိန်ပိုင်ဆိုင်သည့် ကျပ်သိန်း ၅,၀၀၀ ကျော်တို့ကို စိစစ်တွေ့ရှိ ခဲ့မှုအပေါ် ရဲတပ်ဖွဲ့မှ ခန့်မှန်းဖော် ပြထားသည်။ အမှုနှင့် ပါဝင်ပတ်သက်နေ သည်ဟု ယူဆသူများ၏ ပိုင်ဆိုင် မှုများကို ငွေကြေးခဝါချမှုတိုက် ဖျက်ရေးဥပဒေနှင့်အညီ ဆက် လက်အရေးယူမည်ဖြစ်ကြောင်း ပြည်ထဲရေးဝန်ကြီးဌာနက သတင်းထုတ်ပြန်ထားသည်။",crime,1
မန္တလေးတိုင်း ငါန်းဇွန်မြို့နယ် ရွာသစ်ရွာတွင် မီးလင်းရေးလုပ်ငန်းများဆောင်ရွက်မည်ဟုပြောဆို၍ ကျပ်သိန်း ၅၀ ကျော် လိမ်လည်တောင်းခံသည်ဆိုကာ ရတနာပုံတက္ကသိုလ်ကျောင်းသားများသမဂ္ဂ ဥက္ကဋ္ဌဟောင်း ကိုနိုင်ရဲေ၀ကို လိမ်လည်မှုအပါအ၀င် ပုဒ်မနှစ်ခုဖြင့် အမှုဖွင့်ထားကြောင်း တိုင်းဒေသကြီး ရဲတပ်ဖွဲ့မှူးရုံးမှ သိရသည်။ ငွေများလိမ်သွားသည့် ကိုနိုင်ရဲေ၀ကို အရေးယူပေးရန် ရွာသစ် ရွာကျေးရွာမီးလင်းရေးကော်မတီ ဒုဥက္ကဋ္ဌဦးသောင်းတင်က တရား လိုလုပ်၍ လိမ်လည်မှု၊ ရာဇ၀တ် မကင်းသော ယုံကြည်အပ်နှံ ဖောက်ဖျက်မှုဖြင့် အမှုဖွင့်ထား ကြောင်း တိုင်းရဲတပ်ဖွဲ့မှ သတင်းရရှိသည်။ ကိုနိုင်ရဲေ၀သည် ရွာသစ် ကျေးရွာ မီးရရှိရန်အတွက် ၀န်ကြီး ချုပ်နှင့် ရင်းနှီးကြောင်း နေပြည် တော်ပြည်ထောင်စု၀န်ကြီးထံ တိုက်ရိုက်တင်ပြပေးမည်ဟု ပြော ဆို၍ ၂၀၁၇ ဇွန်လ ၅ ရက်က ရွာ သစ်ရွာကျေးရွာမီးလင်းရေးကော် မတီ ဒုဥက္ကဋ္ဌထံမှ ခရီးစရိတ်များ တောင်းခဲ့ကြောင်း ရဲတပ်ဖွဲ့တိုင်တန်းချက်တွင် ဖော်ပြထားသည်။ ရွာသစ်ရွာ ရိုးဖျားတောရ ဘုန်းကြီးကျောင်း ဆရာတော်ထံမှလည်း မီးလင်းရန်လုပ်ပေးမည် ဆိုကာ ဆရာတော်၏ ဒကာထံမှ ငွေကြေးများတောင်းခံခဲ့ကြောင်း၊ ယခုနှစ် မေလတွင်လည်း ဓာတ်အားလိုင်းကြိုးအတွက် ငွေသွင်းရန်နှင့် ကြိုးဆွဲရန် လုပ်ငန်းများအတွက် စုစုပေါင်းကျပ်သိန်း ၅၀ ကျော်ကို ၀န်ကြီးချုပ်နှင့် အစိုးရအဖွဲ့ကို အသုံးချပြီး ယုံကြည် အောင်ပြောဆို၍ ငွေများ အလွဲသုံးစားပြုလုပ် လိမ်လည်သည်ဆိုကာ မြို့သာနယ်မြေ ရဲစခန်းတွင် အမှုဖွင့်ထားကြောင်း မန္တလေးတိုင်းဒေသကြီး ရဲတပ်ဖွဲ့မှူးရုံးမှတ်တမ်း၌ ဖော်ပြထား သည်။ ‘‘ကျွန်တော့်ကို အမှုဖွင့်ထား တယ်ဆိုတာ မသိသေးပါဘူး။ အဲဒီကိစ္စက နားလည်မှုလွဲတာပါ။ လိမ်လည်တာမျိုးလည်း မဟုတ်ပါဘူး။ အားလုံးပြေလည်မှုရှိအောင် ပြန်လည်ဖြေရှင်းမှာပါ’’ဟု ကိုနိုင်ရဲေ၀က ပြောသည်။,crime,1
ပုဒ်မသုံးခုဖြင့် ဖမ်း ဆီးတရားစွဲခံထားရသည့် ဒေါက်တာအေးမောင်နှင့် စာရေးဆရာ ဝေဟင်အောင်အမှုကို စစ်တွေ ခရိုင်တရားရုံးတွင် တစ်ပေါင်း တည်းစစ်ဆေးရန် ဇွန်လ ၂၀ ရက်က ဆုံးဖြတ်ခဲ့သည်။ ၎င်းတို့နှစ်ဦးကို မြို့နယ်တ ရားရုံးနှင့် ခရိုင်တရားရုံးတွင် ခွဲ၍စစ်ဆေးနေပြီး ခရိုင်တရားရုံးတစ် ခုတည်း၌ ပေါင်း၍ စစ်ဆေးပေးရန် ဖမ်းဆီးခံထားရသူများဘက်က လျှောက်ထားခဲ့သည်။ ‘‘အမှုအားဖြင့်တော့ ခရိုင်မှာ ပေါင်းဖို့ တင်ထားပါတယ်။ ဒီနေ့ (ဇွန်လ ၂၀) ဆုံးဖြတ်ပါတယ်။ ခရိုင်ကနေပေါင်းရင်တော့ အမှု မြန်သွားမှာပေါ့’’ဟု ဒေါက်တာ အေးမောင်က ဇွန်လ ၂၀ ရက် တရားရုံးထုတ်စဉ် ပြောကြားသည်။ နိုင်ငံသားများအားလုံးသည် ဥပဒေအရ တန်းတူအခွင့်အရေး ခံစားစေလိုပြီး ပြည်ထောင်စုရှေ့နေချုပ်အနေဖြင့် သက်ဆိုင်ရာ ပြည်နယ်ဥပဒေချုပ်များကို ညွှန်ကြားချက်ပေးရန် လိုအပ်ကြောင်း ဇွန်လ ၁၃ ရက် ရုံးထုတ်စဉ်က တောင်းဆိုခဲ့သည်။ ရသေ့တောင်မြို့နယ်၌ ပြီးခဲ့ သည့် ဇန်နဝါရီက ပြုလုပ်သည့် ရခိုင်ဘုရင့်နိုင်ငံတော်အချုပ်အ ခြာအာဏာကျဆုံးခြင်းအောက် မေ့ဖွယ်အခမ်းအနားတွင် ပြော ကြားသည့် ဟောပြောချက်အ ချို့နှင့်ပတ်သက်၍ ဒေါက်တာ အေးမောင်နှင့် စာရေးဆရာဝေ ဟင်အောင်တို့ကို မတရားအသင်း ဆက်သွယ်မှု၊ နိုင်ငံတော်အကြည် ညိုပျက်စေမှု၊ နိုင်ငံတော်ပုန်ကန် မှုပုဒ်မသုံးခုဖြင့် ဖမ်းဆီးတရားစွဲ ဆိုထားသည်။ ဒေါက်တာအေးမောင်နှင့် စာရေးဆရာ ဝေဟင်အောင်တို့ကို ဇွန်လ ၂၇ ရက်သို့ ထပ်မံရုံးချိန်း ချိန်းဆိုခဲ့သည်။,crime,1
မော်လမြိုင် တက္က သိုလ်၀င်းအတွင်း လုံခြုံရေး၀န် ထမ်းတစ်ဦးအား ဓားဖြင့်ထိုးကာ ဆိုင်ကယ်လုယူသူကို ၁၃နာရီအ တွင်း ဖမ်းဆီးရမိကြောင်း မုပွန် နယ်မြေရဲစခန်းမှ နယ်ထိန်းခေါင်း ဆောင်ဒုရဲအုပ် ဇေယျာသိန်းက ပြောသည်။ ဇွန်လ ၇ရက်က မော်လမြိုင် တက္ကသိုလ်ရှိ သမိန်ဗရမ်းအ ဆောင် လုံခြုံရေး၀န်ထမ်းတစ်ဦး မျက်နှာကို စပရေးဘူးဖြင့်ဖျန်း ကာနောက်ကျောကို ဓားဖြင့်ထိုး ပြီး ဆိုင်ကယ်လုယူမှုဖြစ်ပွားခဲ့ သည်။ ဆိုင်ကယ်လုယူသူအမျိုး သားကို မုပွန်နယ်မြေရဲစခန်းနှင့် ဘီးလင်းမြို့မရဲစခန်း တပ်ဖွဲ့ ၀င်များနှင့် ပူးပေါင်း၍ ဖမ်းဆီးခဲ့ ပြီး မုပွန်နယ်မြေရဲစခန်းတွင် ဖမ်း ဆီးထိန်းသိမ်းထားကြောင်း ဒုရဲ အုပ်ဇေယျာသိန်းကဆိုသည်။ ‘‘ဓားထိုးခံရတဲ့ လုံခြုံရေးက တော့ ဖြစ်ဖြစ်ချင်းမှာ ဆေးရုံတက် လိုက်ရတယ်။ အခုတော့ ဆေးရုံ က ဆင်းပါပြီ။ နောက်ကျောကို ဓားထိုးခံရတော့ သိပ်တော့မ သက်သာသေးဘူး။ လုယူသူက အပြင်လူပါပဲ’’ ဟု ၎င်းကပြော သည်။ ဆိုင်ကယ်လုယူသူသည် ဇော်မင်းမြင့် (ခ) ဇော်မြင့်ဖြစ်ပြီး သက်သေခံဓားနှင့်ဆိုင်ကယ်ကို သိမ်းဆည်းရမိထားကြောင်းနှင့် ရာဇသတ်ကြီးပုဒ်မ၃၉၄ (လုယက်မှု)ဖြင့် မုပွန်နယ်မြေ ရဲစခန်း၌ အမှုဖွင့်အရေးယူထားကြောင်း ဒုရဲအုပ်ဇေယျာသိန်းက ဆိုသည်။ မော်လမြိုင်တက္ကသိုလ်နှင့် နည်းပညာတက္ကသိုလ်တွင် မကြာ ခဏ ဆိုင်ကယ်ပျောက်လေ့ရှိ ကြောင်း မော်လမြိုင်တက္ကသိုလ် ကျောင်းသားတစ်ဦးကဆိုသည်။ ထို့အပြင် ပေါင်မြို့နယ်အ တွင်း ဇွန်လ ၁၂ရက်က ဆိုင်ကယ်ခိုးယူသူနှစ်ဦးကို ဖမ်းဆီးရမိသဖြင့် ခိုးမှုပုဒ်မဖြင့် အမှုဖွင့်ထားကြောင်း မုတ္တမနယ်မြေရဲစခန်းမှ တာ၀န်ရှိသူတစ်ဦးက ဆိုသည်။,crime,1
"ထောက်ကြန့်မြို့နယ် တွင် ဆိုင်ကယ်ကယ်ရီမောင်းနှင် သူအမျိုးသားတစ်ဦးကို စတီးရိုး တပ်ကတ်ကြေးဖြင့်ထိုးသတ်ကာ ဆိုင်ကယ်လုယက်သည့်အမျိုး သားသုံးဦးကို ဖမ်းဆီးအရေးယူ ထားကြောင်း တိုင်းရဲတပ်ဖွဲ့က သတင်းထုတ်ပြန်သည်။ လူသတ်မှုနှင့်ပတ်သက်၍ စွပ် စွဲခံထားရသူသုံးဦးသည်လွန်ခဲ့ သည့်သုံးလခန့်က လုယက်မှုဖြင့် ထောင်မှလွတ်လာသူများဖြစ်ပြီး ၎င်းတို့ကိုင်ဆောင်သွားလာတတ် သည့် လက်နက်အမျိုးအစားနှင့် ယခုလူသတ်မှုဖြစ်ပွားရာနေရာ အနီး တွေ့ရှိသည့်လက်နက်အမျိုး အစားတူနေသဖြင့် ဇွန်လ ၁၂ ရက်မွန်းလွဲတွင် ဖမ်းဆီးစစ်ဆေး ရာမှ လူသတ်မှုပေါ်ပေါက်ခဲ့ ကြောင်း တိုင်းရဲတပ်ဖွဲ့ထုတ်ပြန် ချက်၌ဖော်ပြထားသည်။ လူသတ်မှုဖြင့် ဖမ်းဆီးခံထား ရသူသုံးဦးသည် အသက်(၂၇)နှစ် အရွယ်ဖိုးလပြည့်၊ (၂၄)နှစ်အ ရွယ်ရဲနိုင်လင်းနှင့် (၂၁)နှစ်အရွယ် နိုင်လင်းထွန်းတို့ဖြစ်ပြီး ၎င်းတို့ သည် ဇွန်လ ၁၁ ရက်နံနက်က လူ သတ်မှု ကျူးလွန်ခြင်းဖြစ် ကြောင်း၊ ဖိုးလပြည့်က ဆိုင်ကယ် ၀ယ်ရန်ငွေလိုနေသည်ကို ပြောပြ သဖြင့် ၎င်းတို့သုံးဦးဆိုင်ကယ် လုရန်တိုင်ပင်ခဲ့ပြီး ကိုသန်းဇော် ၀င်းဆိုသူထံမှ ဆိုင်ကယ်တစ်စီး ကျပ် ၅,၀၀၀ ဖြင့်ငှားရမ်းကာ ကျိုက္ကလဲ့ဘုရားရှေ့ရှိ ကယ်ရီ ဂိတ်သို့ သွားရောက်ခဲ့ကြောင်း ဖော်ပြထားသည်။ ထို့နောက်ဖိုးလပြည့်က ဆိုင် ကယ်ကယ်ရီသမားတစ်ဦးကို တိုက်ဂါးဘီယာစက်ရုံဘက်သို့ လိုက်ပို့ရန် ကျပ် ၃,၀၀၀ ဖြင့် ငှား ခဲ့ပြီး နိုင်လင်းထွန်းနှင့် ရဲနိုင်လင်း တို့နှစ်ဦးက အခြားဆိုင်ကယ်ဖြင့် နောက်မှလိုက်ခဲ့ကြောင်း ရဲတပ် ဖွဲ့က စစ်ဆေးဖော်ထုတ်ချက်ကို ထုတ်ပြန်ထားသည်။ တိုက်ဂါးဘီယာစက်ရုံလမ်း ကြားအရောက်တွင် ဖိုးလပြည့်ကပိုက်ဆံမပါလာသဖြင့် ရဲနိုင်လင်းထံ လိုက်ယူရမည်ဟုပြောဆိုကာ ရွှေနံ့သာကျေးရွာရှိ လူပြတ်သည့်လမ်းကြားသို့ ခေါ်ဆောင်ကာ လမ်းကြားသို့အရောက်၌ နိုင်လင်းထွန်းနှင့် ရဲနိုင်လင်းတို့နှစ်ဦးရောက်လာပြီး ဆိုင်ကယ်လုယက်ခဲ့သည်။ ထိုသို့လုယူနေစဉ် နိုင်လင်း ထွန်းက စတီးရိုးတပ်ကတ်ကြေး တစ်ဖက်ချွန်ဖြင့် ဆိုင်ကယ်ကယ် ရီမောင်းနှင်သူကို ထိုးပြီး သေ ဆုံးသူ၏လက်ကိုင်ဖုန်းကို အခင်း ဖြစ်နေရာအနီးရှိ ရေမြောင်းအ တွင်းလွှင့်ပစ်ကာ လုယူသည့်ဆိုင် ကယ်ကို ရဲနိုင်လင်း၏နေအိမ်အ နောက်ဘက်တွင် ၀ှက်ထား ကြောင်း ရဲတပ်ဖွဲ့ထုတ်ပြန်ချက် ၌ ဖော်ပြထားသည်။ ရဲတပ်ဖွဲ့ကလူသတ်မှုဖြစ် စဉ်တစ်လျှောက်ပတ်သက်နေ သည့် ဆိုင်ကယ်နှစ်စီး၊ သေဆုံးသူ လက်ကိုင်ဖုန်း၊ အနီရောင်တိတ် ပတ်ထားသည့် စတီးရိုးတပ်ကတ် ကြေး၊ စတီးတူချွန်တို့ကို သက် သေအဖြစ် သိမ်းဆည်းခဲ့ပြီးအခြား ပြစ်မှုများကျူးလွန်ထားခြင်းရှိ၊ မရှိဆက်လက်စစ်ဆေးနေသည်။ ဇွန်လ ၁၁ ရက် ညနေက ရွှေနံ့သာကျေးရွာ နှင်းဆီလမ်းတွင် ဒဏ်ရာများဖြင့်သေဆုံးနေသည့် အသက် (၂၅)နှစ်အရွယ်အမျိုးသားအလောင်း တွေ့ရှိခဲ့မှုအပေါ် ထောက်ကြန့်နယ်မြေရဲစခန်းက လူသတ်မှုပုဒ်မဖြင့် အမှုဖွင့်ကာ ပြစ်မှုကျူးလွန်သူဟုယူဆရသည့်အမျိုးသားသုံးဦးကို ဖမ်းဆီးအရေးယူခဲ့သည်။",crime,1
ပြစ်မှုနှစ်ခုဖြင့် တရား ရင်ဆိုင်နေရသည့် အချုပ်သား သည် အော်ဟစ်ဆူပူပြီး အချုပ် ကားအတွင်းရှိ သံတိုင်ကို ခေါင်း ဖြင့် ဆောင့်ခဲ့သဖြင့် ပုဒ်မ နှစ်ခုဖြင့်ထပ်မံအမှုဖွင့်အရေးယူခံရသည်။ ပဲခူးခရိုင်တရားရုံးနှင့် မြို့ နယ်တရားရုံးတွင် ပြစ်မှုနှစ်ခုဖြင့် တရားရင်ဆိုင်နေရသည့် အသက် (၃၉) နှစ်အရွယ် ခင်မောင်ထွေးနှင့်အမျိုးသား လေးဦးတို့ကို လူသတ် မှု၊ အလောင်းဖျောက်မှုဖြင့် စစ် ဆေးရန် ဇွန်လ ၁၄ ရက်က ခရိုင် တရားရုံးသို့ ရုံးထုတ်စဉ်အော်ဟစ် ခဲ့ကြောင်း ပဲခူးတိုင်းရဲတပ်ဖွဲ့မှူးရုံးမှ အကြီးတန်းရဲအရာရှိတစ်ဦးက ပြောသည်။ တရားရုံးအချုပ်မှ တရားခွင် သို့ ခေါ်ဆောင်ရာ လမ်းတစ် လျှောက်တွင် အော်ဟစ်ဆူပူနေပြီး အချုပ်ကားပေါ်သို့ တင်ဆောင်စဉ် မတက်ဘဲ ၎င်းနှင့်အတူပါလာသည့် အမျိုးသားလေးဦးနှင့်အတူ မြေကြီးပေါ်ထိုင်နေခဲ့ကြောင်း အထက်ပါရဲအရာရှိက ပြောသည်။ရဲတပ်ဖွဲ့က အချုပ်ကားပေါ်သို့ ဆွဲတင်၊ တွန်းတင်ခဲ့ရပြီး ၎င်းက အချုပ်ကားပေါ်သို့အရောက်တွင် ယာဉ်အတွင်းမှ သံတိုင်းကို ခေါင်းဖြင့် ဆောင့်ခဲ့သည်။ ထိုသို့ပြုလုပ်သဖြင့် တာ၀န်ထမ်းဆောင်နေသည့် ပြည်သူ့၀န်ထမ်းကို ဟန့်တားရန် ပြုလုပ်မှု ပုဒ်မ၊ မိမိကိုယ်ကိုယ်သတ် ရန် အားထုတ်ခြင်းပုဒ်မတို့ဖြင့် အမှုဖွင့်အရေးယူခဲ့ကြောင်း ရဲအရာရှိက ဆိုသည်။ အချုပ်သား ခင်မောင်ထွေးကို ထပ်မံအရေးယူသည့် ပုဒ်မနှစ်ခုစလုံးဖြင့် အမြင့်ဆုံးပြစ်ဒဏ်ချမှတ်မည်ဆိုပါက သုံးနှစ်အထိ ချမှတ်နိုင်ကြောင်း ရာဇသတ်ကြီးတွင် ဖော်ပြထားသည်။ ပြီးခဲ့သည့် ဇွန်လ ၁၂ ရက် ရုံးချိန်းကလည်း ပဲခူးမြို့နယ်တရားရုံးတွင် စစ်ဆေးရန်ခေါ်ဆောင် လာစဉ် အချုပ်သား ခင်မောင်ထွေးသည် တရားရုံးအချုပ်၌ အော်ဟစ်သောင်းကျန်းပြီး အချုပ်ကားပေါ်ခေါ်ဆောင်မှုကို ငြင်းဆန်ရုန်းကန်နေသဖြင့် ရဲတပ်သားတစ်ဦးက သေနတ်ပစ်ခတ်ခြောက်လှန့် ထိန်းသိမ်းခဲ့ရသည်။,crime,1
မိုးသည်းထန်ကာ တောင်ကျရေနှင့် ချောင်းရေတက် မှုကြောင့် ကျောက်တော်၊ မြောက်ဦး၊ မင်းပြားမြို့နယ်နှင့် အမ်းမြို့နယ်ရှိ ကျေးရွာအချို့ ရေ နစ်မြုပ်နေကာ ဒေသခံအချို့ ပြောင်းရွှေ့နေရကြောင်း ရခိုင် ပြည်နယ် မီးသတ်ဦးစီးဌာနက သတင်းထုတ်ပြန်သည်။ အဆိုပါမြို့နယ်များတွင် ရေ နစ်မြုပ်မှုသည် ဇွန်လ ၁၂ ရက်က စတင်ဖြစ်ပေါ်နေပြီး ရေကျမသွားဘဲ တဖြည်းဖြည်းတက်လာသဖြင့် လူအများ ဘေးလွတ်ရာသို့ပြောင်းရွှေ့နေကြောင်း အမ်းမြို့နယ်မှရေဘေးကူညီရေး လုပ်ငန်းများ ဆောင်ရွက်နေသူ ဦးအောင်ကိုက ပြောသည်။ ဇွန်လ ၁၄ ရက်က အမ်းမြို့ နယ် အမှတ် (၃)ရပ်ကွက် အောက်ကျင်းတွင် နေအိမ်အလုံး ၂၀ ရေနစ်မြုပ်နေသဖြင့် မီးသတ်တပ်ဖွဲ့ဝင်များက သွားရောက် ပြောင်းရွှေ့ပေးခဲ့ပြီး မြောက်ဦးမြို့ လက်ကောက်ဈေး ရပ်ကွက်ရှိ ကံချေစု၌ မိသားစုဝင်များကိုဘေးလွတ်ရာသို့ ပြောင်းရွှေ့ထားရသည်ဟု ထုတ်ပြန်ချက်တွင် ဖော်ပြသည်။ ထို့အပြင် လေဆင်နှာ မောင်းနှင့် လေပြင်းတိုက်ခတ်မှု ကြောင့် မာန်အောင်မြို့နယ် ဆား ချက်ကျေးရွာနှင့် မီးလောင် ထောင့်ကျေးရွာရှိ အိမ်ခြောက်လုံး ပြိုကျပြီး ဓမ္မာရုံတစ်ခု အနည်း ငယ်ပျက်စီးကြောင်း မြို့နယ်စီမံခန့်ခွဲမှု ကော်မတီမှ တာဝန်ရှိသူတစ်ဦးက ပြောသည်။ လေဆင်နှာမောင်းနှင့် လေ ပြင်းတိုက်ခတ်မှုသည် ဇွန်လ ၁၃ ရက်က ဖြစ်ပွားပြီး အိမ်အချို့ ပျက်စီးရုံမှအပ ထိခိုက်ဒဏ်ရာရ သူမရှိကြောင်း ဆားချက်ကျေး ရွာအုပ်ချုပ်ရေးမှူးက ပြောသည်။ ‘‘ရာသီဥတုကြမ်းနေတာ မေလကုန်ပိုင်းက ဖြစ်ပါတယ်။ လေတိုက်လို့ အုန်းပင်တွေလည်း ခဏခဏလဲပြီးတော့ လူနေအိမ် တွေကို မကြာခဏဖိမိနေတယ်။ အခုလည်း လေဆင်နှာမောင်းနဲ့ လေပြင်းကြောင့် လူနေအိမ်တချို့ ပျက်စီးခဲ့ရတယ်’’ဟုကျေးရွာအုပ်ချုပ်ရေးမှူးက ဆိုသည်။ မာန်အောင်မြို့နယ် အပါ အဝင် ရခိုင်ပြည်နယ်တွင် မေလ နောက်ဆုံးပတ်က တိုက်ခတ် သည့် မုန်တိုင်းငယ်အရှိန်ကြောင့် မိုးသည်းထန်စွာ ရွာသွန်းခြင်း၊ ရေကြီးခြင်းနှင့် လေဆင်နှာ မောင်းတိုက်ခတ်ခြင်းများ ဇွန်လ နောက်ဆုံးပတ်အထိ ဖြစ်ပေါ် နေသည်။ တောင်ကုတ်မြို့နယ် မြို့ တောင်ကျေးရွာနှင့် နန်းရွာကုန်း ကျေးရွာတွင် ဇွန်လ ၁၁ ရက်က လေဆင်နှာမောင်းတိုက်ခတ်မှု ကြောင့် လူနေအိမ် ၃၄ လုံးနှင့် အများပိုင်အဆောက်အအုံ ခုနစ် ခုပျက်စီးခဲ့သည်။,crime,1
ပုဏ္ဏားကျွန်းမြို့ နယ် ယိုးတရုတ်ကျေးရွာအနီး ဗုံး ပေါက်ကွဲမှုနှင့်ပတ်သက်၍ ဖမ်း ဆီးတရားစွဲခံထားရသူ ဒေသခံ နှစ်ဦးကို စစ်တွေခရိုင်တရားရုံးက ထောင်ဒဏ် သုံးနှစ်စီ အမိန့်ချ မှတ်ခဲ့ကြောင်း ပြစ်ဒဏ်ချမှတ် ခံရသူများ၏ မိသားစု၀င်များက ပြောသည်။ ပြစ်ဒဏ်ချမှတ်ခံရသူနှစ်ဦး သည် ယိုးတရုတ်ကျေးရွာနေ ဦးနိုင်နိုင်နှင့် ဦးအောင်အောင်တို့ဖြစ်ပြီး ခရိုင်တရားရုံးက ဇွန်လ ၁၄ ရက် တွင် အမိန့်ချမှတ်ခဲ့သည်။ ‘‘ပေါက်ကွဲပုဒ်မနဲ့ ထောင် ဒဏ်သုံးနှစ်ကျခံဖို့ အမိန့်ချမှတ်ခဲ့ တာ ဖြစ်ပါတယ်။ စစ်တွေခရိုင် တရားရုံးက အမိန့်ချတာပါ။ ပုဏ္ဏားကျွန်း မြို့နယ်တရားရုံးက လည်း မတရားအသင်းဆက်သွယ် မှုပုဒ်မနဲ့ ထောင်ဒဏ် ၂ နှစ်စီ ကျ ခံဖို့ အမိန့်ချထားပါတယ်’’ဟု မိ သား၀င် ဒေါ်ခိုင်သန်းနုက ပြော သည်။ ၂၀၁၇ ဇန်နဝါရီ ၁ ရက်က ပုဏ္ဏားကျွန်းမြို့နယ် ယိုးတရုတ် ကျေးရွာ၊ ရန်ကုန်-စစ်တွေ ကား လမ်းမိုင်တိုင်(၁၆၀)အနီး ဗုံးပေါက်ကွဲမှုဖြစ်ပွားသဖြင့် ဒေသခံ သုံးဦးကို မတရားအသင်း ဥပဒေ ဖြင့် ဖမ်းဆီးတရားစွဲဆိုခဲ့ပြီး ၎င်းတို့အနက် နှစ်ဦးကို ပေါက်ကွဲ အက်ဥပဒေဖြင့် ထပ်မံတရားစွဲ ဆို အမိန့်ချမှတ်ခဲ့သည်။,crime,1
ပြည်အကျဉ်းထောင်သို့ ဧည့်တွေ့လာသူ အမျိုးသမီးတစ် ဦးထံမှ ပုံးရည်ကြီးထုပ်အတွင်း ထည့်ကာ သယ်ဆောင်လာသည့် စိတ်ကြွရူးသွပ်ဆေးပြား ၄၅ ပြား ဖမ်းမိခဲ့ကြောင်း ပြည်မြို့ အမှတ် (၁) ရဲစခန်းမှူး ရဲအုပ်အောင်လှိုင် ဝင်းက ပြောသည်။ ဇွန်လ ၁၅ ရက်နေ့လယ်က ပြည်အကျဉ်းထောင်တွင် လူ သတ်မှုဖြင့် အကျဉ်းကျနေရသူ ထံ အသက် (၄၇)နှစ် အရွယ်၎င်း၏ဇနီးက ဧည့်တွေ့လာစဉ် ယူလာသည့် ပုံးရည်ကြီးထုပ်အတွင်းမှ WY စိတ်ကြွရူးသွပ် ဆေးပြား ၄၅ ပြား ဖမ်းမိခဲ့သည်။ ‘‘ဧည့်တွေ့လာချိန်မှာ ပြည် အကျဉ်းထောင်ရှေ့ဝင်ပေါက်မှာ စစ်ဆေးရာက ဖမ်းဆီးရမိတာပါ’’ ဟု စခန်းမှူးက ဆိုသည်။ အဆိုပါအမျိုးသမီးသည် ပေါင်းတည်မြို့တွင် နေသူဖြစ်ပြီး ပုံးရည်ကြီးထုပ်အတွင်း ပလတ် စတစ်အိတ်အမည်းစဖြင့် ပတ်၍ ထုပ်ကာ စိတ်ကြွရူးသွပ်ဆေးပြား များထည့်ယူလာသည်။ ၎င်းကို မူးယစ်ဆေးဝါးနှင့် စိတ်ကိုပြောင်းလဲစေသော ဆေး ဝါးများဆိုင်ရာ ဥပဒေပုဒ်မအရ လက်ဝယ်တွေ့ရှိမှုဖြင့် ပြည်မြို့ အမှတ် (၁)ရဲစခန်းတွင် အမှုဖွင့် ဖမ်းဆီးအရေးယူထားသည်။,crime,1
"ရန်ကုန်မြစ်အတွင်း သမ္ဗန်တစ်စီး နစ်မြုပ်ခဲ့မှုတွင် ပျောက်ဆုံးနေသည့် လူလေးဦး အနက် အမျိုးသမီးတစ်ဦး၏ အလောင်းကို သန်လျက်စွန်းအနီး ၌ ယမန်နေ့က ပြန်လည် တွေ့ရှိခဲ့ကြောင်း ဆိပ်ကမ်းမြို့မ ရဲစခန်းမှ ရဲအရာရှိတစ်ဦးက ပြောသည်။ အမျိုးသမီးအလောင်းကို ဇွန်လ ၁၆ ရက် နံနက် ၉ နာရီခန့်က ဗိုလ်တထောင်ဓနိတောမြစ်စပ် တွင် ပြန်လည်တွေ့ရှိခဲ့ပြီး ကျန် အမျိုးသားတစ်ဦးနှင့် အမျိုးသမီး နှစ်ဦးကို ဆက်လက်ရှာဖွေနေသည်။ ပျောက်ဆုံးနေသူသုံးဦးမှာ ကမာကသွယ်ရပ်ကွက်နေ အသက် (၃၀)အရွယ် ဦးရာဂျားနှင့်ဇနီးမဒါးနီ၊ ဗညားဒလရပ်ကွက်နေ (၂၆)နှစ်အရွယ် မဥမ္မာလွင်တို့ဖြစ်သည်။ ဇွန်လ ၁၃ ရက် ည ၈ နာရီ ခွဲခန့်က မော်တင်စဥ့်အိုးတန်း သမ္ဗန်ဆိပ်မှ ဒလဘက်ခြမ်း ကမာ ကသွယ်သမ္ဗန်ဆိပ်သို့ ထွက်ခွာ လာသည့် သမ္ဗန်တစ်စီးသည်စက်ပျက်ပြီး ရေစီးဖြင့်မျောပါကာဆိပ်ခံတံတားအမှတ် (၂) နှင့် (၃)ကြားတွင် နစ်မြုပ်ခဲ့သည်။ နစ်မြုပ်ခဲ့သည့် သမ္ဗန်ပေါ် တွင် မောင်းနှင်သူအပါအဝင် ခရီး သည် ၁၃ ဦးလိုက်ပါပြီး ကိုးဦးကို ကယ်တင်နိုင်ခဲ့ကာ အမျိုးသား တစ်ဦး၊ အမျိုးသမီးသုံးဦး ပျောက် ဆုံးခဲ့သည်။ ရန်ကုန်ဘက်မှ ဒလ ဘက်သို့ပြေးဆွဲသော သမ္ဗန်ဆိပ် ၁၀ ခု ခန့်ရှိပြီး တစ်ရက်လျှင် ခရီးသည် ၅၀,၀၀၀ ကျော် နေ့စဉ်ပို့ဆောင်ပေးနေကာ သမ္ဗန်တစ်စီး၏ တစ်ရက်တာပြေးဆွဲမှု ခေါက် ရေသည် ပျမ်းမျှ ၃၀ ခန့်ရှိကြောင်း ကမာကသွယ်ဆိပ်မှ တာ၀န်ရှိသူ က ပြောသည်။ သမ္ဗန် နစ်မြုပ်မှုနှင့်ပတ် သက်၍ မောင်းနှင်သူကို ဆိပ် ကမ်းမြို့မရဲစခန်းက ပုဒ်မနှစ်ခု ဖြင့် အမှုဖွင့်အရေးယူထားသည်။",crime,1
"လက်ရှိအစိုးရတာ၀န်ယူ သည့် ၂ နှစ်ကျော်အတွင်းအထည်ချုပ်စက်ရုံ ၆၀၀ အထိ တိုးတက်လာကြောင်း ရန်ကုန်တိုင်း၀န်ကြီးချုပ် ဦးဖြိုးမင်းသိန်း ပြောသည်။ အစိုးရ တာ၀န်မယူမီကာ လက အထည်ချုပ်စက်ရုံ ၂၀၀ ရှိ ပြီး လက်ရှိ ၂ နှစ်ကျော်အတွင်း အရေအတွက် တိုးလာခြင်းသည် ဖံွ့ဖြိုးတိုးတက်မှု နောက်ကျသည့် မြန်မာအတွက် ဥရောပနိုင်ငံများ က အထူးအခွင့်အရေးပေးခြင်း ကြောင့် ဖြစ်သည်ဟု ဇူလိုင် ၆ ရက်က ရန်ကုန်မြို့ကုန်သည်များနှင့် စက်မှုလက်မှု လုပ်ငန်းရှင်များ အသင်းချုပ်၌ ပြုလုပ်သည့် ဒုသမ္မတနှင့် လုပ်ငန်းရှင်များ တွေ့ဆုံပွဲတွင် ၀န်ကြီးချုပ် ဦးဖြိုးမင်းသိန်းက ပြောသည်။ ထို့ကြောင့် လက်ရှိအစိုးရ လက်ထက်တွင် ယခင်ကထက် အထည်ချုပ် စက်ရုံအရေအတွက် သုံးဆခန့်ရှိလာသည်။ သို့သော် သွေးထိုးလှုံဆော် မှုများရှိသော အလုပ်သမား ပြဿ နာများကြောင့် အထည်ချုပ်စက် ရုံများ ပိတ်သိမ်းမှုများ ရှိလာ ကြောင်း ကုန်သည်များနှင့် စက် မှုလက်မှုလုပ်ငန်းရှင်များ အသင်း ချုပ်ဥက္ကဋ္ဌ ဦးဇော်မင်း၀င်းက ပြောသည်။ ‘‘Labour Issue(အလုပ်သ မားရေးရာကိစ္စ) တွေက နည်း နည်းလေး အခက်အခဲရှိပါတယ်။ ဒါကြောင့် တချို့အထည်ချုပ်လုပ် ငန်းတွေ ပိတ်တာရှိပါတယ်’’ ဟု ဦးဇော်မင်း၀င်းက ပြောသည်။ လှိုင်သာယာမြို့နယ်ရှိ နိုင်ငံ ခြားသားပိုင် Seduno (Myanm -ar) Fashion အထည်ချုပ်စက် ရုံက စက်ရုံငှားရမ်းခမြင့်လာခြင်း နှင့် အနည်းဆုံးလုပ်ခလစာတိုး မြှင့်ခြင်းကြောင့် ဆက်လက်လည် ပတ်ရန် မဖြစ်နိုင်၍ ဇူလိုင် ၁ ရက်ကစတင် ပိတ်သိမ်းကြောင်း ကြေညာချက်ထုတ်ပြန်သည်။ ယင်းစက်ရုံအနေဖြင့် ကုန် ထုတ်လုပ်မှု အထွက်နည်းခြင်း၊ အချိန်မီ Export မပြုလုပ်နိုင်ခြင်း၊ စက်ရုံငှားရမ်းခ ကြီးမြင့်လာခြင်း နှင့် အနည်းဆုံးလုပ်ခတိုးမြှင့်ခြင်း တို့ကြောင့် စက်ရုံဆက်လက်ရပ် တည်ရန် ခက်ခဲသဖြင့် ပိတ်သိမ်း ရကြောင်း ဆိုသည်။ အဆိုပါ စက်ရုံတွင် အလုပ် သမား ၅၀၀ မှ ၁,၀၀၀ ကြားရှိပြီး ၂၀၁၄ ကတည်းက ကုမ္ပဏီမှတ် ပုံတင်၍ ရင်းနှီးမြှုပ်နှံမှုဆောင် ရွက်နေသည်ဟု ရင်းနှီးမြှုပ်နှံမှုနှင့် ကုမ္ပဏီများ ညွှန်ကြားမှုဦးစီးဌာန မှတ်တမ်းများတွင် ဖော်ပြထား သည်။ အထည်ချုပ်စက်ရုံ ကဏ္႑ တွင် ယခင်က အဆင်မပြေမှု ကြောင့် ပိတ်သိမ်းခဲ့သည့် စက်ရုံ အချို့ရှိသော်လည်း အသစ်၀င် ရောက်လုပ်ကိုင်မှုအရေအတွက် က ပိုမိုများပြားကြောင်း အလုပ် သမားညွှန်ကြားမှုဦးစီးဌာနမှတ် တမ်းများက ဆိုသည်။ ၂၀၁၇ တွင် တစ်နိုင်ငံလုံး၌ အကြောင်းအမျိုးမျိုးကြောင့် ပိတ် သိမ်းခဲ့သည့် အထည်ချုပ်စက်ရုံ ၁၁ ခုရှိပြီး အသစ်ဖွင့်လှစ်လုပ် ကိုင်သည့် စက်ရုံ ၂၂ ခုရှိသည်။",business,0
နိုင်ငံ၏ကုန်သွယ်မှုလို ငွေမြင့်တက်နေသော်လည်းလက် ရှိသွင်းကုန်များသည် နိုင်ငံအ တွက် မရှိမဖြစ် လိုအပ်သည့် ပစ္စည်းများသာဖြစ်၍ လျှော့ချရန် မဖြစ်နိုင်ကြောင်း စီးပွားရေးနှင့် ကူးသန်းရောင်း၀ယ်ရေး ၀န်ကြီးဌာန ပြည်ထောင်စု၀န်ကြီးဒေါက်တာသန်းမြင့်က ပြောသည်။ ဖွံ့ဖြိုးဆဲနိုင်ငံတစ်ခုအတွက် ကုန်သွယ်မှုလိုငွေပြတတ်ပြီး လက်ရှိအခြေအနေအရ ကုန် သွယ်မှုလိုငွေဖြည့်တင်းရန် ပို့ကုန် ကိုသာ အားကိုးရတော့မည်ဖြစ် ကြောင်း ၎င်းကဆက်လက်ပြော ကြားသည်။ ‘‘သွင်းကုန်က ဒါ့ထက်လျှော့ ချလို့မရတော့ဘူး။ ပို့ကုန်တိုး တက်ထုတ်လုပ်ဖို့သာ ရှိပါတော့ တယ်’’ ဟု ဒေါက်တာသန်းမြင့်က ပြောသည်။၂၀၁၈ ခြောက်လတာ ဘဏ္႑ာနှစ်ဧပြီ ၁ ရက်မှ ဇွန်လ တတိယပတ်အထိ မြန်မာနိုင်ငံ၏ ပြည်ပပို့ကုန်တန်ဖိုးကန်ဒေါ်လာ ၃ ဒသမ ၃ ဘီလီယံနှင့်သွင်းကုန် တန်ဖိုးဒေါ်လာ ၄ ဒသမ ၄ ဘီလီ ယံရှိပြီး ကုန်သွယ်မှုလိုငွေ ကန် ဒေါ်လာ ၁ ဒသမ ၃ ဘီလီယံရှိ သည်။ ၂၀၁၇-၁၈ တွင် ကုန် သွယ်မှုလိုငွေကန်ဒေါ်လာ ၃ ဒသမ ၈ ဘီလီယံရှိခဲ့သည်။ မြန််မာနိုင်ငံတွင် ရင်းနှီးမြှုပ် နှံမှုတိုးတက်လာခြင်းကြောင့် ရင်း နှီးမြှုပ်နှံမှုဆိုင်ရာ ပစ္စည်းများတင် သွင်းရခြင်း၊ ရေနံလောင်စာတင် သွင်းရခြင်း၊ စားအုန်းဆီတင်သွင်း ရခြင်းနှင့် ဆေးဝါးများတင်သွင်း ရခြင်းစသည်တို့သည် နိုင်ငံအ တွက်မရှိမဖြစ်သွင်းကုန်များဖြစ် သည်။ ထို့ကြောင့် ယင်းတို့ကို လျှော့ချရန်မဖြစ်နိုင်ကြောင်း ၎င်း က ဆိုသည်။ ပို့ကုန် တိုးမြှင့်တင်ပို့နိုင်ရန် လက်ရှိတွင် အလားအလာ ကောင်းများရှိနေကြောင်း ၎င်းက ဆိုသည်။ သို့သော် ပို့ကုန်တိုးမြှင့် ရေးတွင် လယ်ယာကဏ္႑ကိုမှီခို နေရပြီး ရာသီဥတု အပြောင်း အလဲနှင့် ဈေးကွက်အနေအထား ကို လေ့လာရန်လိုအပ်သည်ဟု ၎င်းကဆိုသည်။ ထို့အပြင် ငွေလဲ နှုန်းတွင် ကန်ဒေါ်လာဈေးမြင့် တက်လာခြင်းက အခက်အခဲဖြစ် စေပြီး ဈေးနှုန်းတည်ငြိမ်ရန်အစိုးရ က ကြိုးစားမည်ဟု ၎င်းက ဆို သည်။ လက်ရှိတွင် မြန်မာနိုင်ငံ၏ ကုန်သွယ်ရေးလိုငွေပြမှု တဖြည်း ဖြည်းလျော့ကျလာပြီး ၂၀၁၅-၁၆ ဘဏ္႑ာနှစ်တွင် (ကုန်သွယ်မှု လိုငွေ) ကန်ဒေါ်လာ ၅ ဒသမ ၄ ဘီလီယံရှိပြီး ၂၀၁၆-၁၇ တွင် ၅ ဒသမ ၃ ဘီလီယံနှင့် ၂၀၁၇-၁၈ တွင် ၃ ဒသမ ၈ ဘီလီယံသာ ရှိခဲ့သည်။ ကုန်သွယ်ရေးလိုငွေလျှော့ ချရေး လက်ရှိအစိုးရလက်ထက် တွင် သွင်းကုန်များကိုတင်းကျပ် ရန် စီစဉ်ပြီး အထူးသဖြင့်လူသုံး ကုန်များကို ပြည်ပမှတင်သွင်းခြင်း ထက် ပြည်တွင်းထုတ်လုပ်မှုတိုး တက်အောင်ဆောင်ရွက်ခဲ့သည်။ အစိုးရသည် သွင်းကုန် လျှော့ချနိုင်ရန် ဥပဒေများပြဋ္ဌာန်း ခြင်း၊ ဇိမ်ခံပစ္စည်းတင်သွင်းမှုအ ပေါ် အခွန်နှုန်းတိုးမြှင့်ကောက်ခံ သည့်အစီအစဉ်များ ဆောင်ရွက် ခြင်းတို့ ပြုလုပ်နေသည်။,business,0
"ယူနန်ပြည်နယ်တွင် ဖမ်းဆီးမှုများ ရှိခြင်းကြောင့် ယခု ရက်ပိုင်း၌ တရုတ်ကုန်သည်များ မူဆယ်မြို့၌ သကြားနှင့်ဆန်ကို အဝယ်လျှော့သဖြင့် ဈေးကျလာ ကြောင်း မူဆယ်မြို့ရှိ ကုန်သည် အချို့က ပြောသည်။ နယ်စပ်ကုန်သွယ်ရေးဖြင့် မူဆယ်မှ ယူနန်ပြည်နယ်သို့ သ ကြားရောင်းချရာတွင် ဇူလိုင် ၅ ရက်က စတင်ပြီး သကြားတစ် အိတ်လျှင် ခြောက်ယွမ် (ကျပ် ၁,၂၅၀) ခန့် ဈေးကျဆင်းကာဆန် တစ်အိတ်လျှင် နှစ်ယွမ် (ကျပ် ၄၀၀ ကျော်) ဈေးကျလာကြောင်း ကုန်သည်အချို့က ပြောသည်။ ယူနန်ပြည်နယ်မှ တရုတ် ကုန်သည်များ အဝယ်လျှော့ချ သော်လည်း ပြည်တွင်းမှ မူဆယ် နယ်စပ်သို့ ယခုရက်ပိုင်းတွင် သ ကြားအိတ် တစ်သိန်းနှစ်သောင်း၊ ဆန်အိတ်ခြောက်သောင်းခွဲ အ ၀င်ရှိနေသည်။ မူဆယ်မြို့မှ တစ်ရက်ရောင်းချရသည့် သကြားအိတ် လေးသောင်းကျော်၊ ဆန်အိတ်နှစ်သောင်းခွဲသာ ရှိခြင်းကြောင့် ဂိုဒေါင်များတွင် ချထားရကြောင်း မူဆယ်မြို့ရှိ ဆန်နှင့်သကြားကုန်သည်အချို့က ပြောသည်။ မြန်မာ၊ တရုတ် နှစ်နိုင်ငံနယ် စပ်ကုန်သွယ်ရေး လမ်းကြောင်း လေးခု စုစုပေါင်း ကုန်သွယ်မှု ပမာဏ၏ ၈၀ ရာခိုင်နှုန်းကျော် ကုန်သွယ်နေသည့် မူဆယ်၊ ရွှေလီကုန်သွယ်ရေး လမ်းကြောင်းသည် နှစ်နိုင်ငံနယ်စပ်ကုန်သွယ်ရေးတွင် အဓိက အားထားနေရသည်။ မြန်မာနိုင်ငံ၏ လယ်ယာထွက်ကုန်များ၊ ရေထွက်ကုန်များစွာကို နေ့စဉ်ဒေါ်လာသန်းချီတင်ပို့နေရသည့် ကုန်သွယ်ရေး လမ်းကြောင်းတစ်ခုဖြစ်သည်။ မူဆယ်၊ မန္တလေး ကုန်သွယ် ရေးလမ်းကြောင်းတွင် ကုန်စည်ပို့ ဆောင်ရေး ကုန်တင်ယာဉ်များ သည် အဓိက အားထားရသည့် သယ်ယူပို့ဆောင်ရေး ယာဉ်များဖြစ်သည်။ ကုန်တင်ယာဉ်တစ်စီး၏ ကုန်စည်ပို့ဆောင်ခ ဈေးနှုန်းကလည်း မူဆယ်၊ ရွှေလီနယ်စပ် ကုန်သွယ်ရေး၌ များစွာအရေးပါနေသည်။ လက်ရှိ ရန်ကုန်မှ မူဆယ်မြို့ သို့ ကုန်စည်ပို့ဆောင်ခ ဈေးနှုန်း တစ်တန်လျှင် ရှစ်သောင်းရှစ်ကျပ် အထိဈေးမြင့် တက်လာသည်။ ကုန်ပစ္စည်းတစ်တန် ကျပ်ခြောက် သောင်းမှ ၅၀ ရာခိုင်နှုန်းခန့် ဈေး မြင့်တက်လာခြင်းကြောင့် ကုန် ပစ္စည်းတင်ပို့မည့် ကုန်သည်အချို့ အတွက် အခက်အခဲဖြစ်ကြောင်း ဘုရင့်နောင်မှ ဆန်ကုန်သည် အ ချို့က ပြောသည်။ ဒေါ်လာ ဈေးတက်၍ စက် သုံး ဆီဈေးတက်သဖြင့် လက်ရှိ ကုန်စည် ပို့ဆောင်ခနှုန်းသည် ကုန်တင်ယာဉ် တည်ထောင်ထား သည့် စီးပွားရေးလုပ်ငန်းရှင်များ အတွက် အရင်းအနှီးမျှသာ ပြန် လည်ရရှိကြောင်း မူဆယ်မြို့မှ ကုန်တင်ယာဉ်ပိုင်ရှင် တစ်ဦးက ပြောသည်။",business,0
မြန်မာ့စိန်တလုံး သရက်သီးများကို လာမည့်နှစ် တွင် ဂျာမနီနိုင်ငံသို့ တင်ပို့ ရောင်းချမည်ဖြစ်ကြောင်း မြန်မာ နိုင်ငံ သစ်သီးဝလံ၊ ပန်းမန်နှင့် ဟင်းသီးဟင်းရွက် စိုက်ပျိုးထုတ် လုပ် ရောင်းချသူများအသင်း အတွင်းရေးမှူး ဦးကျော်သူက ပြောသည်။ ယခုနှစ်တွင် ဂျာမနီနိုင်ငံ က စိန်တလုံး သရက်သီးများ မှာ ယူခဲ့သော်လည်း ပြည်တွင်းတွင် သရက်သီးရာသီချိန် ကုန်ဆုံးပြီ ဖြစ်သဖြင့် နောက်နှစ် သရက်သီး ရာသီချိန်မှသာ တင်ပို့ရောင်းချ ရမည်ဖြစ်ကြောင်း ၎င်းက ဆို သည်။ ‘‘စိန်တလုံး သရက်သီး ရောင်းချနိုင်ဖို့ ဈေးကွက်ရှာတာ ပါ။ ဒီနှစ် ပြည်တွင်းမှာ သရက်သီးဈေးကွက်ပျက်တယ်။ ဈေး ကောင်းမရဘူး။ တရုတ်ဘက်က လည်း အရင်နှစ်လောက် မဝယ် ဘူး။ အဲဒါကြောင့် ဂျာမနီကို နမူနာ တင်ပို့တယ်။ သူတို့က လည်း ကြိုက်တယ်ဆိုပြီး လှမ်းမှာ တယ်။ ဒါပေမဲ့ ဒီမှာ သရက်သီးက မသီးတော့ဘူး။ ရာသီချိန်ကုန် သွားပြီ’’ဟု ဦးကျော်သူက ပြော သည်။ ပြည်တွင်းသရက်သီး သီး ချိန်တွင် တရုတ်နိုင်ငံ၌ သရက်သီး ပေါ်ချိန်နှင့် တိုက်ဆိုင်ခြင်း၊ ၂၀၁၆ က သရက်သီးများ မရင့် မီ ခူးဆွတ်ရောင်းချမှုများရှိခြင်းကြောင့် တရုတ်နိုင်ငံသို့ သရက်သီး တင်ပို့မှုကျဆင်းခဲ့ ကြောင်း ဦးကျော်သူက ပြော သည်။ ယင်းအတွက် သရက်သီး စိုက်ပျိုးရောင်းချသူများ အကျိုး အမြတ်ရရှိမှု နည်းပါးပြီး ဂျာမနီ သို့ သရက်သီးဈေးကွက်ချဲ့ထွင် နိုင်ပါက သရက်စိုက်တောင်သူ များ ပြန်လည်အဆင်ပြေလာ မည်ဟု ၎င်းကပြောသည်။ ဂျာမနီနိုင်ငံသို့ တစ်ရက် လျှင် သရက်သီး တစ်တန်ခန့် တင်ပို့ရောင်းချရနိုင်ကြောင်း၊ စိန် တလုံးသရက်သီးကို တရုတ်နိုင်ငံ ယူနန်ပြည်နယ်တွင် အနည်းငယ် စိုက်ပျိုးလာသည်ကိုလည်း တွေ့ ရကြောင်း ဦးကျော်သူက ပြော သည်။ ယခုနှစ်အတွင်း သရက်သီး အနုများ ဈေးကွက်အတွင်း ဝင် ရောက်မှုများပြီး သရက်သီး အရည်အသွေး ကောင်းမွန်မှုမရှိ သဖြင့် ဈေးကောင်းရရှိမှု နည်းပါး ကြောင်း သီရိမင်္ဂလာဈေးရှိ သစ် သီးပွဲရုံပိုင်ရှင်တစ်ဦးက ဆိုသည်။ အရည်အသွေး မပြည့်ဝ သည့် သရက်သီးများကို တင်ပို့ ရောင်းချမှု မပြုလုပ်ရန် သရက် သီးထွက်ရှိသည့် မြို့များတွင် မန္တလေးတိုင်း စီးပွားရေးနှင့် ကူး သန်းရောင်းဝယ်ရေးဦးစီးဌာနနှင့် ပူးပေါင်း၍ အသိပညာပေး ဟော ပြောပွဲများ ပြုလုပ်ခဲ့ကြောင်း သရက်အစုအဖွဲ့ ဥက္ကဋ္ဌ ဒေါ်သန်း သန်းဆွေက ပြောကြားထား သည်။ မြန်မာနိုင်ငံတွင် လူကြိုက် များ ရောင်းအားကောင်းသော သရက်သီး အမျိုးအစားများမှာ စိန်တလုံး၊ မချစ်စု၊ ရွှေဟင်္သာ၊ ရင်ကွဲ၊ ပတ္တမြားငမောက် စသည် တို့ဖြစ်သည်။ မြန်မာနိုင်ငံတွင် သရက်မျိုးပေါင်း ၂၀၀ ရှိပြီး သရက်သီးအမျိုးအစားနှင့် စိုက်ပျိုးရာဒေသအပေါ်မူတည်၍ ဧပြီမှ ဇူလိုင်လဆန်းပိုင်းအတွင်း ခူးဆွတ်ကြသည်။,business,0
"ပြည်တွင်းငွေလဲနှုန်းတွင် ဒေါ်လာဈေး မကြာခဏမြင့်တက် ခြင်းကို အဖြေရှာရန် ကုန်သည် များနှင့် စက်မှုလက်မှု လုပ်ငန်းရှင် များအသင်းချုပ် (UMFCCI) က စစ်တမ်း ကောက်ယူမည်ဟု အသင်းချုပ်ဥက္ကဋ္ဌ ဦးဇော်မင်း ဝင်းကပြောသည်။ ပြည်တွင်း ငွေလဲနှုန်းတွင် ဒေါ်လာဈေး မြင့်တက်ခြင်းသည် ပြည်တွင်းလုပ်ငန်းရှင်များ စိုးရိမ် ပူပန်မှု ဖြစ်ပေါ်စေသလို နိုင်ငံ ခြားရင်းနှီးမြှုပ်နှံမှု ဝင်ရောက်မှုကို လည်း ထိခိုက်စေကြောင်း ၎င်းကဆိုသည်။ ‘‘ဒါက အမြဲတမ်းဖြစ်နေ တော့ ဒါကိုလည်း Survey (လေ့ လာမှုစစ်တမ်း)လုပ်နေပါတယ်။ အဓိကအကြောင်းရင်း ဘယ်လို ဖြစ်နေတာလဲဆိုတာ သုံးသပ်ပြီး ရရှိတဲ့ရလဒ်ကို ဒုတိယသမ္မတနဲ့ အဖွဲ့ဝင်တွေကို တင်ပြသွားမယ်’’ ဟု ဦးဇော်မင်းဝင်းက ပြောကြားသည်။ ပြည်တွင်း ငွေလဲနှုန်းတွင် ဇွန်လ ၂၅ ရက်က တစ်ဒေါ်လာ လျှင် ကျပ် ၁,၃၇၀ ဝန်းကျင်မှ စတင်ပြီး ကျပ် ၁,၄၀၀ ကျော် အထိ ဆက်တိုက်မြင့်တက်လာ သည်။ ပြင်ပငွေလဲနှုန်း၌ ဇွန်လ ၂၉ ရက် အပိတ်ဈေးတွင် တစ် ဒေါ်လာလျှင် ဝယ်ဈေး ၁,၃၉၅ ကျပ်နှင့် ပြန်ရောင်းဈေး ၁,၄၀၅ ကျပ်ရှိသည်။ ထို့ကြောင့် ဗဟိုဘဏ်က ငွေလဲကောင်တာများနှင့် ပြည် တွင်းဘဏ်များကို ခေါ်ယူတွေ့ဆုံ ပြီးနောက် ဒေါ်လာဈေး ပြန်လည် ကျဆင်းခဲ့သည်။ ဒေါ်လာဈေး အချိန်တို အတွင်း မြင့်တက်လာခြင်းမှာ ဒီချုပ်အစိုးရ စတင် တာဝန်ယူ သည့် ၂၀၁၆ နှစ်ကုန်ပိုင်းတွင် ပထမဆုံးဖြစ်ခဲ့ပြီး ထိုကာလတွင် တစ်ဒေါ်လာ ၁,၄၄၄ ကျပ်အထိ မြင့်တက်ခဲ့သည်။ ထို့နောက် ကျပ် ၁,၃၅၀ ဝန်းကျင်တွင် ပြန် လည်တည်ငြိမ်ခဲ့သည်။",business,0
သက်ကြီးရွယ်အိုစောင့် ရှောက်ရေးအပါအ၀င် အလုပ် သင်အလုပ်သမားများကို အမြန် ဆုံးခေါ်ယူနိုင်ရေး ဂျပန်နိုင်ငံက လာရောက် တွေ့ဆုံညှိနှိုင်းခဲ့ ကြောင်း အလုပ်သမား၊ လူ၀င်မှု ကြီးကြပ်ရေးနှင့် ပြည်သူ့အင်အား ၀န်ကြီးဌာနက သတင်းထုတ်ပြန် သည်။ အဆိုပါ အလုပ်သမားများ ကို ခေါ်ယူရန် ဇူလိုင် ၆ ရက်တွင် နေပြည်တော်၌ အလုပ်သမား၊ လူ၀င်မှုကြီးကြပ်ရေးနှင့်ပြည်သူ့ အင်အား၀န်ကြီးဌာန ပြည်ထောင် စု၀န်ကြီးဦးသိန်းဆွေနှင့် မြန်မာ နိုင်ငံဆိုင်ရာ ဂျပန်သံအမတ်ကြီး တို့ တွေ့ဆုံဆွေးနွေးသည်။ ‘‘ဂျပန်နိုင်ငံဘက်ကလည်း မြန်မာအလုပ်သမားတွေခေါ်ယူ နိုင်ဖို့အတွက်ကို တော်တော်လေး စိတ်အားထက်သန်နေတယ်။ စေ လွှတ်နိုင်ဖို့တော့ နီးစပ်နေပါပြီ’’ ဟု အလုပ်သမား၊ လူ၀င်မှုကြီး ကြပ်ရေးနှင့်ပြည်သူ့အင်အား၀န် ကြီးဌာနမှ တာ၀န်ရှိသူတစ်ဦးက ပြောသည်။ မြန်မာနှင့် ဂျပန်နိုင်ငံအစိုးရ သည် ဧပြီ ၁၉ ရက်ကနည်း ပညာအလုပ်သင်သင်တန်းသား စေလွှတ်ခြင်းဆိုင်ရာ နားလည်မှု စာချွန်လွှာ (MoC) လက်မှတ် ရေးထိုးနိုင်ခ့ဲပြီးနောက် အလုပ် သမားအသစ် တိုးမြှင့်ခေါ်ယူနိုင် ရေး ဂျပန်နိုင်ငံဘက်ကပိုမိုကြိုး စားလာခြင်းဖြစ်သည်။ ဂျပန်နိုင်ငံတွင် အလုပ်သ မားလိုအပ်ချက် မြင့်မားနေသည့် သက်ကြီးရွယ်အို စောင့်ရှောက် ရေးဂေဟာများအတွက် မြန်မာ အလုပ်သမားများ ခေါ်ယူရန် ကမ်းလှမ်းမှုများ မြင့်တက်နေ သည်ဟု ပြည်ပအလုပ်အကိုင်ရှာ ဖွေရေးအေဂျင်စီလုပ်ငန်းရှင်အ ချို့က ဆိုသည်။ ယင်းအလုပ်သမားများကို တရား၀င်စေလွှတ်ခွင့်ရရှိနိုင်ရန် ပြည်ပအလုပ်အကိုင် ရှာဖွေရေး အေဂျင်စီလုပ်ငန်းရှင်များက မေ လအတွင်း ပြည်ထောင်စု၀န်ကြီး ဦးသိန်းဆွေနှင့် တွေ့ဆုံစဉ်က လည်း တင်ပြတောင်းဆိုခဲ့သည်။ ‘‘စေလွှတ်ခွင့်ပေးလာရင် အ ဆင်သင့်ဖြစ်အောင်လို့ အေဂျင်စီ တွေဘက်က ပြင်ဆင်ထားပါ တယ်။ တစ်ဖက်ကအလုပ်သမား ခေါ်မယ့်အေဂျင်စီတွေနဲ့ သက် ကြီးရွယ်အိုဂေဟာတွေကလည်း ခေါ်ဖို့အဆင်သင့်ပဲ။ စေလွှတ်ခွင့် ရလာခဲ့ရင်တော့ ဂျပန်နိုင်ငံမှာ သွားရောက်လုပ်ကိုင်နိုင်မယ့်နှုန်း ပိုများနိုင်တယ်’’ ဟု ဂျပန်နိုင်ငံသို့ အလုပ်သမား ပို့ဆောင်ပေးနေ သည့် ငွေကြိုးကြာပြည်ပအလုပ် အကိုင်ရှာဖွေရေးကုမ္ပဏီ မန်နေ ဂျင်းဒါရိုက်တာဦးစိုင်းစည်သူက ပြောသည်။ လက်ရှိတွင် ဂျပန်ရှိသက် ကြီးရွယ်အိုစောင့်ရှောက်ရေးဂေ ဟာများ၌ လုပ်ကိုင်ရန်မြန်မာအ လုပ်သမား ရာနှင့်ချီ၍ ကနဦး ခေါ်ယူရန်ကမ်းလှမ်းမှုရှိနေသည် ဟု အေဂျင်စီများကဆိုသည်။,business,0
ဂဏန်းရှစ်လုံးပါ ကျပ် တစ်ထောင်ကျပ်တန်ငွေစက္ကူများ ထုတ်လုပ်ခြင်းကြောင့် ပြည်တွင်း ၌ ငွေကြေးဖောင်းပွမှု မဖြစ်နိုင် ကြောင်း ဗဟိုဘဏ် ငွေကြေးစီမံ ခန့်ခွဲမှုဌာန ညွှန်ကြားရေးမှူးချုပ် ဦးအောင်ကျော်သန်းကပြော ကြားသည်။ နှစ် ၂၀ ကြာ အသုံးပြုခဲ့သည့်ဟောင်းနွမ်းသော ကျပ်တစ် ထောင်တန် ငွေစက္ကူများကို ဖျက် ဆီးပြီး ငွေစက္ကူသစ်များဖြင့် ယခုလို အစားထိုးခြင်းသာ ဖြစ်ကြောင်း ၎င်းကဆိုသည်။ ကျပ်တစ်ထောင်တန် ငွေ စက္ကူများ ထုတ်ခြင်းကို ဗဟိုဘဏ် အနေဖြင့် စနစ်တကျ တွက်ချက် ပြီးမှ ဆောင်ရွက်ခြင်းဖြစ်ကြောင်း ဦးအောင်ကျော်သန်းက ပြော သည်။ မြန်မာနိုင်ငံတွင် ကျပ်တစ်ထောင်တန် ငွေစက္ကူများကို ၁၉၉၇ ဇွန်လက စတင်အသုံးပြုပြီး အရွက်ကြီး ကျပ်တစ်ထောင်တန် ငွေစက္ကူ အများစုကို မီးရှို့ဖျက်ဆီးခဲ့ကြောင်းဆိုသည်။ ငွေစက္ကူအသစ် ရိုက်ထုတ်ခြင်းဖြစ်သော် လည်း ငွေစက္ကူအဟောင်းနေရာ တွင် အစားထိုးသုံးစွဲရန်ဖြစ်ခြင်း ကြောင့် ငွေကြေးဖောင်းပွမှု မရှိ နိုင်ကြောင်း ရှင်းပြသည်။ ‘‘ငွေစက္ကူအဟောင်းအစုတ် တွေကို မဖျက်ဆီးလို့လည်း မရ ဘူး။ ထားစရာနေရာလည်းမရှိ ဘူး’’ ဟု ဦးအောင်ကျော်သန်းက ပြောသည်။ ထိုသို့ဖျက်ဆီးနိုင်ရန်ဟောင်း နွမ်းငွေစက္ကူများကို သိမ်းဆည်း ပေးရန် ပုဂ္ဂလိက ဘဏ်များသို့ ညွှန်ကြားထားကြောင်းဆိုသည်။ ဂဏန်းရှစ်လုံးပါ ကျပ်တစ် ထောင်တန် အသစ်များကို ဗဟို ဘဏ်က ထုတ်လုပ်ထားခြင်း ကြောင့် ယခုနှစ်ငွေကြေးဖောင်း ပွမှု မြင့်တက်နိုင်သည်ဟု သုံးသပ် ချက်များ ရှိနေကြောင်း စီးပွားရေး လုပ်ငန်းရှင်အချို့က ပြောသည်။ မြန်မာနိုင်ငံ၏ ငွေကြေးဖောင်းပွမှုသည် ၂၀၁၇ -၁၈ ဘဏ္႑ာနှစ်တွင် ၅ ဒသမ ၅ ရာခိုင်နှုန်းရှိပြီး ၂၀၁၈ ကြားကာလ ဘတ်ဂျက်၌ ၄ ဒသမ ၉ ရာခိုင်နှုန်းသို့ ကျဆင်းမည်ဟု ကမ္ဘာ့ဘဏ်က ခန့်မှန်းထားသည်။,business,0
ပြည်တွင်းထွက် ထော ပတ်သီးများ အရည်အသွေးနှင့်အ ရွယ်အစား မညီမှုကို ကိုင်းကူး ကိုင်းဆက်နည်းဖြင့် ဖြေရှင်းရန် သင်တန်းပေးနေကြောင်း ရှမ်းပြည်နယ် ထောပတ်အသင်း ဥက္ကဋ္ဌ ဦးခွန်ထွန်းထွန်းဝင်းက ပြောသည်။ ထောပတ်သီး အဓိကစိုက် ပျိုးသည့် ကျေးရွာများမှ ရွေးချယ် ကာ အခမဲ့သင်တန်းပေးပြီး သင် တန်းတက်ရောက်သူတစ်ဦးလျှင် အနည်းဆုံး လူ ၃၀ ခန့်အား သင်ယူထားသည့် နည်းပညာများ ပြန်လည်ဝေမျှရမည်ဖြစ်သည်။ ကိုင်းကူး ကိုင်းဆက်နည်း ဖြင့် အသီးအရွယ်အစား ညီရန်နှင့် အရည်အသွေးညီရန် ဆောင် ရွက်နိုင်ပြီး အရွယ်အစားနှင့် အ ရည်အသွေးညီလာပါက ထော ပတ်သီးပြည်ပတင်ပို့မှု ချဲ့ထွင်နိုင်မည်ဟု ဦးခွန်ထွန်းထွန်းဝင်းက ပြောသည်။ ‘‘အခြေခံတွေကို ရွာတွေအ ကုန်လုံးကို လိုက်ပေးတယ်။ သင် တန်းတက်ထားတဲ့ သူတွေထဲက စိတ်ပါဝင်စားတဲ့၊ တကယ်လည်း ထောပတ်သီးကို စီးပွားဖြစ်လုပ် နေတဲ့ သူကိုရွေးပြီးတော့ ဆင့်ပွား သင်တန်းပေးနေတာပါ။ ရွာကြီး ရင် တစ်ရွာနှစ်ယောက်နှုန်း၊ ရွာ သေးရင် နှစ်ရွာတစ်ယောက်နှုန်း နဲ့ သင်တန်းပေးနေတာပါ။ ပျမ်းမျှ အားဖြင့်တော့ တစ်ရွာတစ်ယောက်နှုန်း သင်ပေးနေတာပါ’’ ဟု ဦးခွန်ထွန်းထွန်းဝင်းက ပြောသည်။ သင်တန်းတွင် မျိုးရွေးချယ် နည်း၊ ကိုင်းဆက်နည်း၊ ရောဂါပိုး ကျရောက်မှုမှ ကာကွယ်နည်း၊ ဘက်စုံပိုးမွှားနှိမ်နင်းကာကွယ် နည်း၊ ရိတ်သိမ်းချိန်လွန် နည်း ပညာနှင့် စနစ်တကျ စာရင်း ကောက်နည်းများ သင်ကြားပေး မည်ဖြစ်သည်။ ထောပတ်သီးကိုထိုင်းနိုင်ငံ သို့ အဓိကတင်ပို့ရောင်းချပြီး ပြီး ခဲ့သည့်နှစ်က စတင်၍ အရွယ်အ စားနှင့် အရည်အသွေးညီသည့် ထောပတ်သီးများ တင်ပို့ပေးရန် ထိုင်းနိုင်ငံဝယ်လက်က တောင်းဆိုမှုများရှိကြောင်း ထောပတ်သီး စိုက်ပျိုးသူများက ပြောသည်။ အသီးထွက်ရှိနေပြီဖြစ်သည့် ငါးနှစ်သက်တမ်းနှင့် အထက်ရှိ သည့် ထောပတ်သီးပင် စိုက်ဧက လေးထောင်ကျော်မှ ငါးထောင် အထိရှိပြီး ငါးနှစ်အောက်ထော ပတ်သီးပင်စိုက်ဧက သုံးသောင်း ခန့်ရှိကြောင်း ထောပတ်သီးအ သင်းစာရင်းများတွင် ဖော်ပြထား သည်။ မြန်မာနိုင်ငံတွင် စိုက်ပျိုး ထားသည့် ထောပတ်သီးမျိုးကွဲ တစ်ထောင်ကျော်ရှိပြီး ထော ပတ်သီးများကို ရှမ်းပြည်နယ် တောင်ပိုင်းတွင် အများဆုံးစိုက် ပျိုးကာ ချင်းပြည်နယ်နှင့် စစ်ကိုင်း တိုင်း၌လည်း စိုက်ပျိုးသည်။,business,0
ပြည်ထောင်စုငြိမ်းချမ်းရေးဆွေးနွေးမှုပူးတွဲကော် မတီ(UPDJC)အစည်းအေ၀းတွင် ၁၀ နာရီကြာညှိနှိုင်းပြီး နောက် ၂၁ရာစုပင်လုံ၌ နိုင်ငံရေးကဏ္႑အပါအ၀င် ဆွေး နွေးမည့် အချက် ၁၂ ချက်ရရှိကြောင်း အစိုးရကိုယ်စားလှယ် ဦးဇော်ဌေးက ဇူလိုင် ၉ ရက်ညတွင် ပြောသည်။ အစိုးရ၊ လွှတ်တော်၊ တပ်မတော်အစုအဖွဲ့၊ နိုင်ငံရေး ပါတီအစုအဖွဲ့၊ တိုင်းရင်းသားလက်နက်ကိုင်အစုအဖွဲ့ ကိုယ်စားလှယ်များ အချိုးကျပါ၀င်ဖွဲ့စည်းထားသည့် UPDJC အစည်းအေ၀းကို ဇူလိုင် ၉ ရက်နံနက်မှ ည ၈ နာရီ ခန့်အထိ နေပြည်တော်၌ဆွေးနွေးခဲ့သည်။ ၂၁ ရာစုပင်လုံတွင် ဆွေးနွေးမည့် နိုင်ငံရေး၊ စီးပွား ရေး၊ လူမှုရေး၊ မြေယာနှင့် သဘာ၀ပတ်၀န်းကျင်ဆိုင်ရာ မူဝါဒ စသည့်ကဏ္႑များနှင့်ပတ်သက်၍ ညှိနှိုင်းရာ နိုင်ငံရေး ကဏ္႑အဆိုပြုချက် ခုနစ်ချက်အနက် နှစ်ချက်၊ စီးပွားရေးကဏ္႑အဆိုပြုချက် ၁၁ ချက်အနက် တစ်ချက်၊ မြေယာကဏ္႑ အဆိုပြုချက်ငါးချက်အနက်နှစ်ချက်၊ လူမှုရေးကဏ္႑ အဆိုပြုချက်ကိုးချက်အနက် ခုနစ် ချက်သဘောတူခ့ဲသည်။ ယခု ညီလာခံ၌ လုံခြုံရေးကဏ္႑ကိုဆွေးနွေးမည်ဖြစ်သော်လည်း သဘောတူညီချက်ချမှတ်မည် မဟုတ်ပေ။ ဇူလိုင် ၁၁ ရက်တွင် ကျင်းပ မည့် ၂၁ ရာစုပင်လုံမတိုင်မီဆက် လက်ညှိနှိုင်းရန် စီစဉ်ထားပြီးနိုင်ငံ ရေး၊ လူမှုရေးကဏ္႑များမှသဘော တူညီချက်ထပ်တိုးနိုင်ကြောင်း ဦး ဇော်ဌေးကပြောသည်။ ‘‘နိုင်ငံရေးကဏ္႑နှစ်ချက်ရ သော်လည်း ထပ်တိုးလာနိုင်တယ် ညီလာခံမတိုင်ခင်မှာ’’ ဟု ၎င်းက ဆိုသည်။ နိုင်ငံရေးပါတီ အစုအဖွဲ့ ကိုယ်စားလှယ်စိုင်းကျော်ညွန့်က ‘‘ရရှိတဲ့အဆိုပြုလွှာတွေ၊ သဘော တူညီချက်တွေကို ညီလာခံကို ဆက်လက်ပြီးတင်သွင်းပြီးတော့ ဆွေးနွေးဖို့ရှိပါတယ်’’ ဟု ပြော သည်။ ယခု UPDJCအစည်းအေ၀း တွင် လာမည့် ၂၁ ရာစုပင်လုံညီ လာခံ၌ နိုင်ငံရေးအနှစ်သာရရှိရှိ ဆုံးဖြတ်ချက်တစ်ရပ်ချမှတ်ရန် အဆိုပြုခဲ့ကြောင်း ဦးဇော်ဌေးက ဆိုသည်။ ‘‘အဲဒါက ဘာကိုကတိပေး မလဲဆိုတော့ ကျွန်တော်တို့အစိုးရ ဘက်က လိုလားချက်ပေါ့။ ဘာ လဲဆိုတော့ ၂၀၁၈ ခုနှစ်လက် ကျန်ကာလထဲမှာ နောက်ထပ် ညီ လာခံတစ်ကြိမ်လုပ်မယ်။ လာ မယ့် ၂၀၁၉ ခုနှစ်အတွင်းမှာ ညီ လာခံနှစ်ကြိမ်လုပ်မယ်။ ဒီညီလာ ခံသုံးကြိမ်ကျင်းပနိုင်ဖို့ ကျွန်တော် တို့အားလုံး၀ိုင်းပြီး ကြိုးပမ်း ဆောင်ရွက်မယ်’’ ဟု ၎င်းကရှင်း ပြသည်။ ယင်းညီလာခံသုံးကြိမ်ကျင်း ပပြီး ဒီမိုကရေစီနှင့်ဖက်ဒရယ်မူ ဝါဒများကို အခြေခံအုတ်မြစ်အ ဖြစ် ချမှတ်နိုင်ရေးဆောင်ရွက်ရန် ညီလာခံကိုယ်စားလှယ် အားလုံး က သဘောတူညီသည့်ဆုံးဖြတ် ချက်အဖြစ်ချမှတ်ရန် အစိုးရက အဆိုပြုခဲ့သည်။ ‘‘၂၁ ရာစုပင်လုံဆိုပြီး ဖြစ် သွားတဲ့ပြည်ထောင်စုငြိမ်းချမ်း ရေးညီလာခံမှာတော့ ညီလာခံရဲ့ ကိုယ်စားလှယ်အားလုံးက သ ဘောတူတဲ့တစ်ခဲနက် ဆုံးဖြတ်တဲ့ ဆုံးဖြတ်ချက်ရဖို့ ကျွန်တော်တို့ အစိုးရက ကြိုးပမ်းတာပေါ့’’ ဟု ဦးဇော်ဌေးက ပြောသည်။ အစိုးရအဆိုပြုချက်ကို နိုင်ငံ ရေးပါတီအစုအဖွဲ့က ထောက်ခံ ပြီး တိုင်းရင်းသားလက်နက်ကိုင် အစုအဖွဲ့က ၎င်းတို့၏ ထိပ်သီး ခေါင်းဆောင်များထံ တင်ပြရန် သဘောထားပြောကြားသည်။ အ စိုးရအဆိုပြုချက်ကို ညီလာခံ ကာလအတွင်း ပြုလုပ်မည့် UPDJC အစည်းအေ၀းတွင် အတည် ပြုပါက ဆုံးဖြတ်ချက်အဖြစ် ချမှတ်နိုင်မည်ဖြစ်သည်။,business,0
"စစ်ကိုင်းတိုင်းဒေသကြီး ၀န်းသိုဒေသရှိ မြေဧကတစ်သိန်း လေးသောင်းခန့်တွင် ဩစတြေး လျသတ္တုတူးဖော်ရေး ကုမ္ပဏီက ကြေးနီနှင့်ရွှေသတ္တု စမ်းသပ်ရှာ ဖွေမည်ဖြစ်သည်။ Pan Aust သတ္တုတူးဖော် ရေးကုမ္ပဏီသည် ဇူလိုင် ၅ ရက်တွင် အစိုးရခွင့်ပြုချက် ရရှိခဲ့ ကြောင်း သတင်းထုတ်ပြန်သည်။ ယင်းကုမ္ပဏီသည် ၀န်းသိုဒေသ၌ တုန်ကျောင်း၊ တောင်ကုန်း၊ နောင်ဖက်ဟူသော လုပ်ကွက်သုံးခုတွင် စမ်းသပ်ရှာဖွေရေးလိုင်စင်ရရှိခဲ့သည်။ ‘‘မြန်မာနိုင်ငံဟာ ကျွန်တော် တို့ကုမ္ပဏီရဲ့ အနာဂတ်တိုးတက် မှုရည်မှန်းချက်အတွက် အဓိက အာရုံထားတဲ့နိုင်ငံပါပဲ’’ ဟု Pan Aust အုပ်ချုပ်မှုဒါရိုက်တာဒေါက် တာ ဖရက်ဒ်ဟက်စ်က ပြော သည်။၀န်းသိုတောင်ဒေသတွင် အ ဓိကထွက်ရှိသည်မှာ ရွှေသတ္တုဖြစ် ပြီး ကြေးနီအနည်းငယ်သာထွက်ရှိ သည်ဟု စစ်ကိုင်းတိုင်းအစိုးရအ ဖွဲ့ စိုက်ပျိုးရေး၊ မွေးမြူရေးနှင့် ဆည်မြောင်း၀န်ကြီး ဦးကမ်ဇာမုံ က ပြောသည်။ ‘‘အခုလုပ်ကွက်က ပြည် ထောင်စုအစိုးရက ခွင့်ပြုတာပါ။ လုပ်ငန်းလုပ်တော့မှ တိုင်းအစိုးရ ဆီ ခွင့်ပြုချက်တင်ရမယ်’’ ဟု ဦး ကမ်ဇာမုံက ပြောသည်။ စစ်ကိုင်းတိုင်းအတွင်း လုပ် ကွက်များအတွက် ပြည်ထောင်စု အစိုးရက နေရာနှင့်လုပ်ကွက် သတ်မှတ်ပြီး တိုင်းဒေသကြီးအစိုး ရကို သဘောထားမှတ်ချက် တောင်းခံရကြောင်း ၎င်းကဆက် လက်ပြောသည်။ စစ်ကိုင်းတိုင်းအတွင်း နိုင်ငံ ခြားကုမ္ပဏီမှ သတ္တုတူးဖော်ခြင်း သည် လက်ပံတောင်းတောင် ကြေးနီစီမံကိန်းတစ်ခုသာရှိပြီး အ ခြားနိုင်ငံခြားကုမ္ပဏီများ သတ္တု လုပ်ငန်းတွင် လုပ်ကိုင်ရခြင်းမရှိ သေးကြောင်း ဦးကမ်ဇာမုံကပြောသည်။ Pan Aust သည်ပြည်တွင်းရှိ WRCL ကုမ္ပဏီတွင် ရှယ်ယာ ၈၀ ရာခိုင်နှုန်းပိုင်ဆိုင်ထားသည်။ WRCL ကုမ္ပဏီက ၂၀၁၆ တွင် အထက်ပါဒေသ၌ ဧက ၅,၂၀၀ ကျော်ရှိ ဟယ်ချိန်း၊ ပင့်ဟင်းခ၊ နမ်အော်လုပ်ကွက်တို့ကို စမ်းသပ် ရှာဖွေခွင့်ရရှိထားသည်။ Pan Aust သည် လာအိုနိုင် ငံ၌ ကြေးနီ၊ ရွှေ၊ ငွေတူးဖော် ရေးလုပ်ငန်း လုပ်ကွက်ကြီးနှစ်ခု တွင် တူးဖော်နေပြီး မြန်မာနှင့် ပါ ပူးဝါးနယူးဂီနီတို့တွင် ကြေးနီနှင့် ရွှေတူးဖော်ရန် စီစဉ်နေသည်ဟု ကုမ္ပဏီကဆိုသည်။",business,0
"နိုင်ငံပိုင်စက်သုံးဆီအ ရောင်းဆိုင်များက ရှစ်ရက်အတွင်း ပြည်တွင်းထုတ်ဓာတ်ဆီဂါလန် ၂,၆၀၀ ကျော် ရောင်းချနိုင်ခဲ့ ကြောင်း လျှပ်စစ်နှင့် စွမ်းအင်၀န် ကြီးဌာန အကြီးတန်းအရာရှိ တစ် ဦးက ပြောသည်။ ပြည်တွင်း စက်သုံးဆီဈေး နှုန်းကြီးမြင့်မှုကို ထိန်းညှိနိုင်ရန် ဆိုကာ ဇူလိုင် ၁ ရက်ကစ၍ နိုင်ငံပိုင်စက်သုံးဆီ အရောင်းဆိုင် ရှစ် ဆိုင်က အများပြည်သူထံရောင်းချ ပေးနေခြင်း ဖြစ်သည်။ ပြည်တွင်းထုတ်ဓာတ်ဆီကို တစ်ဂါလန်လျှင် ကျပ် ၃,၀၀၀ ကျော်ဖြင့် ရောင်းချနေကာ လက်ရှိ အချိန်အထိ နေပြည်တော် ကောင်စီမှ ၀ယ်လိုအား အများ ဆုံးရှိနေသည်ဟု အထက်ပါ အရာရှိက ဆိုသည်။ ‘‘နေပြည်တော်ပြီးရင် မန္တ လေးတိုင်းဒေသကြီးက ရောင်း အားအကောင်းဆုံးမှာ ရှိတယ်။ ဆိုင်ကယ်တွေက ပိုပြီး ၀ယ်ယူမှုများတယ်’’ ဟု ၎င်းက ပြောသည်။ ဇူလိုင် ၈ ရက်အထိ ပြည် တွင်းထုတ်ဓာတ်ဆီဂါလန် ၂,၆၄၀ ရောင်းချထားနိုင်ပြီး နေပြည် တော်ကောင်စီက ဂါလန် ၁,၄၀၀ ခန့်၊ မန္တလေးတိုင်းဒေသကြီးက ဂါလန် ၉၀၀ ခန့်နှင့် ရန်ကုန်တိုင်း ဒေသကြီးက ဂါလန် ၂၃၀ ရောင်းချနိုင်ခဲ့သည်။ လက်ရှိတွင် နိုင်ငံပိုင်စက်သုံး ဆီအရောင်းဆိုင်အဖြစ် ရန်ကုန် တိုင်းဒေသကြီး၌ သုံးဆိုင်၊ မန္တလေးတိုင်းဒေသကြီး၌ နှစ်ဆိုင်၊ နေပြည်တော်ကောင်စီ၊ ပဲခူးတိုင်းဒေသကြီးနှင့် တောင်ငူ (ဟင်းငုတ်ပင်)တွင် တစ်ဆိုင်စီ ဖွင့်လှစ်ထားသည်။ အဆိုပါ အရောင်းဆိုင်များ သည် ယခင်က ဌာနဆိုင်ရာ ယာဉ်များအတွက် ရည်ရွယ်ဖွင့်လှစ် ထားပြီး အများပြည်သူပါ၀ယ်ယူနိုင်ရန် ပြည်တွင်းထုတ်ဓာတ်ဆီကို ဖြန့်ဖြူးရောင်းချပေးနေခြင်းဖြစ်ကြောင်း လျှပ်စစ်နှင့် စွမ်းအင်၀န်ကြီးဌာနက သတင်းထုတ်ပြန်ထားသည်။ ထို့အပြင် လျှပ်စစ်နှင့် စွမ်း အင်၀န်ကြီးဌာနသည် ဇွန်လက ပြည်တွင်းထုတ် ဓာတ်ဆီဂါလန် သုံးသန်းကိုလည်း စက်သုံးဆီ အရောင်းဆိုင်များသို့ ချပေးခဲ့ သည်။",business,0
"ပြည်တွင်းငွေကြေးဈေး ကွက်တွင် ကန်ဒေါ်လာ တန်ဖိုး ဇူလိုင် ၁၁ ရက်၌ ၁,၄၀၅ ကျပ်သို့ မြင့်တက်ခဲ့သည်။ ယခု ဒေါ်လာတန်ဖိုးမြင့် တက်ခြင်းသည် ဗဟိုဘဏ်ရည် ညွှန်းငွေလဲနှုန်း ဆွဲတင်ခြင်း ကြောင့်ဖြစ်ကြောင်း ငွေကြေးဝန် ဆောင်မှုလုပ်ငန်း ဆောင်ရွက်နေ သူအချို့က ပြောသည်။ ဗဟိုဘဏ်ရည်ညွှန်းငွေလဲ နှုန်းသည် ဇူလိုင် ၁၀ ရက်တွင် တစ် ဒေါ်လာ ၁,၃၉၈ ကျပ်မှ ဇူလိုင် ၁၁ရက်၌ တစ်ဒေါ်လာ ၁,၄၀၂ ကျပ်သို့ မြင့်တက်ခဲ့သည်။ ထို့ကြောင့် ငွေကြေးဈေးကွက်တွင် ဒေါ်လာဈေး ထပ်မံမြင့်တက်ခြင်း ဖြစ်သည်ဟု ငွေကြေးဝန်ဆောင်မှု လုပ်ငန်းလုပ်ကိုင်နေသူတစ်ဦးက ပြောသည်။ မြန်မာနိုင်ငံတွင် ဒေါ်လာ တန်ဖိုး ရုတ်တရက်မြင့်တက်ခြင်း သည် ဈေးဆွဲတင်ခြင်း၊ ဈေးကစားခြင်းတို့အပြင် နိုင်ငံရေး အ ခြေအနေနှင့် နိုင်ငံ့ခေါင်းဆောင် များ၏ မိန့်ခွန်းများကလည်း ဈေး ကွက်ကို လှုပ်ခတ်စေကြောင်း ၎င်းက ပြောသည်။ ငွေကြေးဈေးကွက်တွင် ဒေါ် လာတန်ဖိုးသည် ဇူလိုင် ၂ ရက်၌ တစ်ဒေါ်လာလျှင် ၁,၃၈၈ ကျပ် ဈေးဖွင့်ခဲ့သဖြင့် ၁၀ ရက်အတွင်း တစ်ဒေါ်လာလျှင် ၁၇ ကျပ်ခန့် ဈေးမြင့်တက်ခဲ့သည်။ ဒေါ်လာတန်ဖိုး မတည်ငြိမ် ခြင်းသည် နိုင်ငံတကာရင်းနှီးမြှုပ် နှံသူများက မနှစ်သက်ခြင်းကြောင့် တည်ငြိမ်မှု ရှိစေရန် ထိန်းချုပ်သင့််သည်ဟု မြန်မာနိုင်ငံရင်းနှီးမြှုပ်နှံမှုကော်မရှင် အတွင်းရေး မှူး ဦးအောင်နိုင်ဦးက ပြောကြားသည်။ ဒေါ်လာနှင့် ကျပ်ငွေလဲနှုန်း မတည်ငြိမ်ခြင်းက နိုင်ငံခြားရင်းနှီးမြှုပ်နှံမှုကို လက်ရှိတွင် ထိခိုက်မှုမရှိသော်လည်း မကြာခဏဖြစ်လာလျှင် နိုင်ငံခြား သားရင်းနှီးမြှုပ်နှံသူများက မြန်မာနိုင်ငံ ငွေကြေးအပေါ် ယုံကြည်မှု ကျဆင်းနိုင်သည်ဟု မြန်မာနိုင်ငံ ကုန်သည်များနှင့် စက်မှုလက်မှုလုပ်ငန်းရှင်များအသင်းချုပ် ဒုတိယ ဥက္ကဋ္ဌတစ်ဦးက ပြောသည်။",business,0
"ပြည်တွင်း စက်သုံးဆီဈေး ရက်ပိုင်းအတွင်း ပြန်လည်မြင့်တက်ပြီး ယခုနှစ်အတွင်း အမြင့်ဆုံးဈေးနှုန်းသို့ ရောက်ရှိခဲ့သည်။ ပြည်တွင်း စက်သုံးဆီဈေး ကွက်၌ ဇူလိုင် ၁၃ ရက်တွင် အောက်တိန်း 92 တစ်လီတာ လျှင် ကျပ် ၈၉၀ ၊ အောက်တိန်း -95 တစ်လီတာလျှင် ကျပ် ၉၄၀ ၊ ဒီဇယ်တစ်လီတာလျှင် ၉၁၅ ကျပ် နှင့် ပရီမီယံဒီဇယ်တစ်လီတာလျှင် ၉၃၀ ကျပ်ဈေးဖြင့် ရောင်းချနေသည်။ အဆိုပါ ဈေးနှုန်းသည် ဇူလိုင်၏ နှစ်ပတ်အတွင်း တစ်လီ တာလျှင် ကျပ် ၂၀ နှုန်းစီ မြင့်တက် ပြီး ယခုနှစ်၌ အမြင့်ဆုံးဈေးဖြစ် သည့် ဇွန်လဆန်းပိုင်းကထက် တစ်လီတာလျှင် ၁၀ ကျပ်စီမြင့် တက်ခဲ့သည်။ ပြည်တွင်း စက်သုံးဆီဈေး သည် ဧပြီလကုန်ပိုင်းက စတင် မြင့်တက်ကာ ဇွန်လကုန်ပိုင်း၌ အနည်းငယ်ပြန်လည်ကျဆင်းခဲ့ သည်။ ဈေးကျဆင်းမှု ရက်ပိုင်းမျှသာရှိပြီး ဇူလိုင် ဒုတိယပတ်ကစ၍ တစ်ကျော့ပြန်မြင့်တက် လာခြင်း ဖြစ်သည်။ ထိုသို့ ပြည်တွင်းစက်သုံးဆီ ဈေး ပြန်လည်မြင့်တက်လာခြင်း သည် နိုင်ငံခြားငွေလဲနှုန်းမြင့်တက်ခြင်းနှင့် တိုက်ရိုက်ချိတ်ဆက်နေကြောင်း စက်သုံးဆီ ဈေးကွက်ကျွမ်းကျင်သူများက ပြောသည်။ နိုင်ငံခြားငွေလဲနှုန်းသည် ဇူလိုင် ၁၃ ရက်က တစ်ဒေါ်လာလျှင် ၁,၄၀၅ ကျပ်ရှိပြီး ဇွန်လလယ်ပိုင်းကထက် တစ်ဒေါ်လာလျှင် ကျပ် ၇၀ ခန့် မြင့်တက်ခြင်း ဖြစ်သည်။ ‘‘ဒေါ်လာဈေးက ကျမလိုလို နဲ့ ပြန်တက်သွားတာကြောင့် စက် သုံးဆီဈေးလိုက်တင်လိုက်ရတဲ့ သဘောမှာ ရှိတယ်။ ပြီးတော့ ကမ္ဘာ့ရေနံစိမ်းဈေးကတော့ သိပ် အပြောင်းအလဲ မရှိဘူး’’ဟု စက် သုံးဆီရောင်း၀ယ်ရေးဈေးကွက် ကျွမ်းကျင်သူ တစ်ဦးက ပြော သည်။ ကမ္ဘာ့ရေနံစိမ်းဈေးသည် ဇူလိုင် ၁၃ ရက်၌ တစ်စည်လျှင် ၇၄ ဒေါ်လာခန့်ဖြင့် ရောင်းချနေ ပြီး ယခုရက်ပိုင်းအတွင်း ဈေးနှုန်း ပြောင်းလဲမှု မရှိသေးကြောင်း စက်သုံးဆီဈေးကွက် သတင်းများ တွင် ဖော်ပြထားသည်။",business,0
"ရန်ကုန်မြို့သစ်စီမံကိန်း အတွက် လမ်းကြောင်းကွန်ရက် များနှင့်သယ်ယူပို့ဆောင်ရေးဆိုင် ရာ အခြေခံအဆောက်အအုံများ ၏ ကနဦးစီမံကိန်းကို တရုတ် CCCC ကုမ္ပဏီအကူအညီဖြင့် ပြင်ဆင်ရေးဆွဲနေကြောင်း Oxford Business Group (OBG) က ဇူလိုင် ၁၃ ရက်တွင်သတင်း ထုတ်ပြန်သည်။ OBG သည် ၂၀၁၉ အတွက် မြန်မာနိုင်ငံ၏ ရင်းနှီးမြှုပ်နှံမှုအခွင့် အလမ်းနှင့် စီးပွားရေးဖွံ့ဖြိုးတိုး တက်မှုများအကြောင်း အစီရင်ခံ စာထုတ်ပြန်ရန် ရန်ကုန်တိုင်း၀န် ကြီးချုပ်ဦးဖြိုးမင်းသိန်းနှင့်တွေ့ ဆုံပြီးနောက် သတင်းထုတ်ပြန် ခြင်းဖြစ်သည်။ ရန်ကုန်တိုင်း၀န်ကြီးချုပ်က ရန်ကုန်မြို့သစ်စီမံကိန်းကို ပထမ အဆင့် သုံးနှစ်နှင့် ဒုတိယအဆင့် ငါးနှစ်အတွင်း အသီးသီးဆောင် ရွက်မည်ဟု ဆိုထားကြောင်းထုတ် ပြန်ချက်တွင် ဖော်ပြထားသည်။ ‘‘စီမံကိန်းကြီးကို အောင် အောင်မြင်မြင်နဲ့ ပြီးဆုံးအောင် လုပ်ဆောင်နိုင်ဖို့ အကုန်လုံးပါ၀င် ကူညီဖို့လိုအပ်တဲ့အပြင် ပြည် တွင်းက လုပ်ငန်းရှင်တွေအနေနဲ့ လည်း နိုင်ငံတကာကကော်ပိုရေး ရှင်းလုပ်ငန်းကြီးတွေနဲ့ ပူးပေါင်း ဆောင်ရွက်သွားဖို့ လိုအပ်ပါ တယ်’’ ဟု ဦးဖြိုးမင်းသိန်းကပြော သည်။ ရန်ကုန်မြို့သစ် တည် ဆောက်ရေး တာ၀န်ခံထားသည့် ရန်ကုန်တိုင်းအစိုးရပိုင် ကုမ္ပဏီ NYDC အမှုဆောင်အရာရှိချုပ် ဦးသိမ်းေ၀က ရန်ကုန်မြို့သစ်၏ ၁၀ ရာခိုင်နှုန်းရှိသည့် ဧရိယာအ ပိုင်း(၁)ကို အဓိကထားဖော် ဆောင်မည်ဟု ၎င်း၏အပတ်စဉ် ဆွေးနွေးခန်းတွင် ပြောကြားထား သည်။ ‘‘စက်မှုဇုန်ဧရိယာကို ဦးစား ပေးတည်ဆောက်သွားမှာဖြစ်ပါ တယ်။ ဒါကြောင့်မို့ စက်မှုဇုန်ဧရိ ယာမှာ လိုအပ်မယ့်မြို့ပြဖွံ့ဖြိုး ရေးလုပ်ငန်းတွေ တည်ဆောက် ရေးကို အလေးထားဆောင်ရွက် သွားမှာပါ။ မိုးမျှော်တိုက်တွေနဲ့ တန်ဖိုးမြင့်အိမ်တွေဟာ နောင်အ နာဂတ်မှာ ပေါ်ထွက်လာကောင်း ပေါ်ထွက်လာမှာဖြစ်ပေမယ့် အခု အချိန်မှာတော့ ဒါတွေကအဓိက တည်ဆောက်ရမယ့်အရာတွေ မဟုတ်ပါဘူး’’ ဟု ဦးသိမ်းေ၀က ဆိုထားသည်။ ထို့အပြင် ရန်ကုန်မြို့သစ် တွင် လျှပ်စစ်မီး၊ သောက်သုံးရေ၊ ရေဆိုးသန့်စင်ရေး၊ လမ်းမများ၊ အများပြည်သူသုံး သယ်ယူပို့ ဆောင်ရေး၊ ကုန်ပစ္စည်းများသယ် ယူပို့ဆောင်ရေး၊ တံတားများနှင့် ရေလမ်းကြောင်း၊ ဆက်သွယ်ရေး ကွန်ရက်များနှင့် ဆေးရုံ၊ကျောင်း၊ ပန်းခြံအစရှိသည်တို့ကို ဦးစားပေး တည်ဆောက်မည်ဟု ၎င်းက ဆို သည်။ ဒေါ်လာ ၁ ဒသမ ၅ ဘီလီယံ တန်ဖိုးရှိ ရန်ကုန်မြို့သစ်စီမံကိန်း ကို ရန်ကုန်တိုင်းအစိုးရက မြေ ဧက ၂၀,၀၀၀ ပေါ်တွင်အကောင် အထည်ဖော်ရန် စီစဉ်နေသည်။",business,0
"ဒေါ်လာဈေးတက်သော် လည်း ပြည်ပတင်ပို့သော မွေးမြူရေးငါးများ ဈေးကောင်းမရသည့်အပြင် ဈေးကျနေကြောင်း မြန်မာနိုင်ငံ ငါးလုပ်ငန်းအဖွဲ့ချုပ်အထွေထွေအတွင်းရေးမှူး ဦး၀င်းကြိုင်က ပြောသည်။ ဇွန်လ စတုတၳပတ်က စတင် ၍ တစ်ဒေါ်လာလျှင် ကျပ် ၁,၃၇၀ ခန့်မှ ဇူလိုင် ၁၁ ရက်တွင် ၁,၄၀၅ ကျပ်သို့ ဆက်တိုက်မြင့်တက်ခဲ့ သည်။ ‘‘ဒေါ်လာဈေးတက်ရင် ပို့ ကုန်ငါးတွေက နှစ်တိုင်းဈေးတက် တယ်။ ဈေးမတက်ရင်လည်း ပွဲ စားတွေနဲ့ ညှိပြီး ၅၀ တိုးပေး ဦး၊ ၁၀၀ တိုးပေးဦး မင်းတို့ကိုက်နေပြီပဲဆိုပြီး တိုးတောင်းလို့ရတယ်။ အခုက ပြောင်းပြန်ဖြစ်နေတယ်။ ငွေဈေးတက်တယ်။ ငါးဈေးက ကျတယ်။ ဈေးကွက် သဘောအရ တက်ရမယ့်အချိန်မှာ ဈေးမတက်ဘဲ ဈေးကျတာက အရေးကြီးတဲ့ အခြေအနေတစ်ရပ်ပါ’’ဟု ဦး၀င်းကြိုင်က ဆိုသည်။ ငါးလုပ်ငန်းမှ ပို့ကုန်၀င်ငွေ ကျဆင်းလာနိုင်သဖြင့် အစိုးရအ နေဖြင့် လက်ရှိငါးလုပ်ငန်း အခြေအနေများကို သုံးသပ်ရန် လိုအပ် ကြောင်း ၎င်းကဆိုသည်။ ဒေါ်လာဈေး တက်သော် လည်း ငါးဈေးမတက်သည့် အ ကြောင်းရင်းသည် ဆော်ဒီအာရေးဗီးယားနိုင်ငံသို့ ငါးမြစ်ချင်းတင်ပို့နေသည့် ဈေးကွက်ရပ်ဆိုင်းနေခြင်း၊ ယင်းကဲ့သို့ ပြည်ပတင်ပို့မှု မရှိသဖြင့် ပြည်တွင်းဈေး ကွက်သို့ မွေးမြူရေးငါးများ ၀င် ရောက်မှု များပြားခြင်း၊ မိုးဦး ကာလအစောပိုင်းတွင် မြန်မာ ပြည်အထက်ပိုင်း၌ ရေကြီးသဖြင့် ငါးကန်များ ရေမြုပ်မည်စိုးရိမ်ကာ ကန်ပိုင်ရှင်များက ကန်ဖော်ခြင်းကြောင့်ဟု ဦး၀င်းကြိုင်က ပြောသည်။ ၂၀၁၅ အတွင်း မြန်မာပြည် အထက်ပိုင်းတွင် မိုးဦးကာလအ စောပိုင်းက ရေကြီးပြီးနောက် ဇူလိုင်နှင့် သြဂုတ်၌ ယင်းရေများ မြန်မာပြည် အောက်ပိုင်းသို့ ရောက်ရှိလာ၍ ငါးကန်များရေ မြုပ်ကာ ငါးမွေးမြူရေးလုပ်ငန်း ရှင်များ ဆုံးရှုံးနစ်နာမှုခဲ့သည်။ ‘‘ပြည်ပ ၀ယ်လက်နည်းပြီး ပြည်တွင်းက ရောင်းမယ့်သူတွေ များနေလို့ ဈေးကောင်းမရဘူး ဖြစ်နေတာပါ။ အပြိုင်လျှော့ပြီး ရောင်းချသလို ဖြစ်နေတာပါ’’ မြန်မာနိုင်ငံ ရေထွက်ပစ္စည်းထုတ် လုပ်သူများနှင့် အစာထုတ်လုပ် ရောင်း၀ယ်သူများအသင်း ဗဟို အလုပ်အမှုဆောင် ဦးခန့်ဇော် အောင်က ပြောသည်။ ဒေါ်လာဈေးတက်မှုကြောင့် အအေးခန်းစက်ရုံများတွင် အသုံးပြုရသည့် သွင်းကုန်ပစ္စည်းများ ဈေးတက်ကြောင်း မြန်မာနိုင်ငံ ငါးလုပ်ငန်းအဖွဲ့ချုပ် ဒုတိယဥက္က ဋ္ဌ ဒေါက်တာတိုးနန္ဒာတင်က ဆို သည်။ မြန်မာနိုင်ငံတွင် အများဆုံး မွေးမြူသည့် ငါးသည် ငါးမြစ်ချင်း ဖြစ်ပြီး ဆော်ဒီအာရေးဗီးယားနိုင်ငံသို့ အဓိကတင်ပို့ရောင်းချနေ ခြင်း ဖြစ်သည်။ ဆော်ဒီအာရေးဗီး ယားနိုင်ငံက ယခုနှစ် မတ်လ ၁ ရက်က စတင်၍ မြန်မာနိုင်ငံမှ ငါးတင်ပို့မှု ပိတ်ပင်ထားသည်။",business,0
ဇွန်လ တတိယပတ်က စတင်မြင့်တက်ခဲ့သည့် နှမ်းဈေးသည် ပြန်မကျသေးဘဲ ဈေး ကောင်းနေဆဲဖြစ်ကြောင်း နှမ်း ကုန်သည်များက ပြောသည်။ ‘‘ပြည်ပ၀ယ်လက်တွေရှိနေ သေးတဲ့အပြင် နှမ်းအထွက်နှုန်း လည်းကျနိုင်တာမို့လို့ပါ။ ဈေး တက်နေတဲ့အတွက် တချို့ရက် တွေမှာ အရောင်းအ၀ယ်အေးပေ မယ့် တချို့လိုချင်တဲ့ ၀ယ်လက် တွေကတော့ ၀ယ်နေတဲ့အတွက် အရောင်းအ၀ယ်လုံးလုံးအေးသွား တာမျိုးမရှိပါဘူး’’ ဟု နှမ်းကုန် သည် ဦးကျော်သွင်က ဆိုသည်။ တရုတ်နိုင်ငံက အ၀ယ်များ ခြင်း၊ မိုးကြီးမှုကြောင့် နှမ်းစိုက် ဧကများပျက်စီးခြင်းကြောင့် နှမ်းဈေးသည် ဇွန်လ တတိယပတ်ကစတင်၍ ဈေးမြင့်တက်ခဲ့သည်။ နှမ်းဖြူတစ်အိတ် (၄၅ ပိဿာ)လျှင် ယခင်က ကျပ်တစ်သိန်းလေး သောင်းခန့်ရှိရာမှ ယခု ကျပ်တစ်သိန်းခွဲခန့် ပေါက်ဈေးရှိသဖြင့် ကျပ်တစ်သောင်းခွဲခန့် ဈေးတက်လာသည်။ နှမ်းနက်တစ် အိတ် (၄၅ ပိဿာ)လျှင် ယခင်က ကျပ်တစ်သိန်းလေးသောင်းခန့်မှ ယခုကျပ်တစ်သိန်းလေးသောင်းငါးထောင်ခန့်ရှိ၍ ကျပ်ငါးထောင်ခန့်ဈေးတက်လာသည်။ ယခုနှစ် မိုးရာသီအတွင်း မိုးသည်းထန်စွာရွာသွန်းမှုကြောင့် နှမ်းစိုက်ဧရိယာများ ရေနစ်မြုပ်ပျက်စီးပြီး ပျက်စီးဧက ငါးသောင်းကျော်ရှိကြောင်း စိုက်ပျိုးရေး၊ မွေးမြူရေးနှင့် ဆည်မြောင်း၀န်ကြီးဌာနစာရင်းများတွင် ဖော်ပြထားသည်။ ‘‘နှမ်းကတော့ ဈေးကျဖို့ မရှိ လောက်ပါဘူး။ အရည်အသွေး ကောင်းတဲ့ နှမ်းက ရှားနေလို့ပါ။ မိုးမိတော့ နှမ်းတွေက အရည်အ သွေးမကောင်းပါဘူး။ အရည်အ သွေးကောင်းတဲ့ နှမ်းနဲ့ အရည်အသွေးညံ့တဲ့ နှမ်းက ဈေး နှစ် သောင်း၊ သုံးသောင်းလောက်ကွာ ပါတယ်’’ဟု မန္တလေးပွဲစား၊ ကုန် သည်၊ စက်ပိုင်များမဟာကထိန် တော်အသင်း ဒုဥက္ကဋ္ဌ ဦးဌေး အောင်က ဆိုသည်။ နှမ်းစိုက်ရာသီကျော်လွန်ပြီဖြစ်သဖြင့် ပျက်စီးခဲ့သည့် နှမ်းစိုက်ဧရိယာများတွင် နှမ်းပြန်လည်စိုက်ပျိုးရန် မဖြစ်နိုင်တော့ကြောင်း စိုက်ပျိုးရေး၊ မွေးမြူရေးနှင့် ဆည်မြောင်း၀န်ကြီးဌာန လက်ထောက်အတွင်း၀န် ဦးမျိုးတင့်ထွန်းက ပြောကြားသည်။,business,0
"ပြည်တွင်းငွေကြေးဈေး ကွက်တွင် ကန်ဒေါ်လာတန်ဖိုး ဆက်တိုက်မြင့်တက်လာပြီး ဇူလိုင်၁၃ ရက်၌ တစ်ဒေါ်လာလျှင် ၁,၄၁၃ ကျပ်သို့ ရောက်ရှိလာ သည်။ ကန်ဒေါ်လာ တန်ဖိုးသည် ယခုနှစ် ခုနစ်လအတွင်း ၅ ရာခိုင် နှုန်းခန့် မြင့်တက်ပြီး တစ်ဒေါ်လာ လျှင် ၆၅ ကျပ်ခန့် မြင့်တက်လာ သည်။ ပုဂ္ဂလိကဘဏ်များအကြား အရောင်းအဝယ် ပြုလုပ်သည့် ဗဟိုဘဏ်ရည်ညွှန်းငွေလဲနှုန်းက ဇူလိုင် ၁၃ ရက်တွင် ၁,၄၀၈ ကျပ်သို့ မြင့်တက်လာသည်။ ဗဟိုဘဏ်ရည်ညွှန်း ငွေလဲနှုန်းက ဇူလိုင် ၁၀ ရက်တွင် တစ်ဒေါ်လာ ၁,၃၉၈ကျပ် ဈေးဖွင့်ခြင်းကြောင့် သုံးရက်အတွင်း ၁၀ ကျပ်မြင့်တက်လာ ခြင်းဖြစ်သည်။ ဈေးဆွဲတင်ခြင်း၊ ဈေးကစား ခြင်းအပြင် နိုင်ငံရေး အခြေအ နေနှင့် နိုင်ငံ့ခေါင်းဆောင်များ၏ မိန့်ခွန်းများ၊ ပြည်ပမှ ကုန်ပစ္စည်း တင်သွင်းမှုများပြီး ပို့ကုန်နည်း ခြင်း စသည့်အချက်ပေါင်းများစွာ က ပြည်တွင်း ငွေကြေးဈေးကွက် တွင် ကန်ဒေါ်လာတန်ဖိုး မြင့်တက်ခြင်းဖြစ်သည်ဟု စီးပွားရေးလုပ် ငန်းရှင်အချို့က ပြောသည်။ ၂၀၁၈ ဧပြီမှ ဇွန်လလယ်အ ထိ မြန်မာနိုင်ငံ၏ ကုန်သွယ်ရေး တွင် သွင်းကုန်ပမာဏက ပို့ကုန် ပမာဏထက်များပြီး ကုန်သွယ်မှု လိုငွေ ကန်ဒေါ်လာ ၁ ဒသမ ၃ ဘီလီယံခန့်ရှိနေသည်။ ထိုကဲ့သို့ ကုန်သွယ်မှုလိုငွေများနေချိန်တွင် ကန်ဒေါ်လာတန်ဖိုးမြင့်တက်ခြင်း ကြောင့် ပြည်တွင်း ကုန်ဈေးနှုန်း မြင့်တက်စေသည်ဟု စီးပွားရေးပညာရှင် အချို့က ပြောကြားသည်။ နိုင်ငံခြားငွေလဲနှုန်းတည်ငြိမ် ပြီး ငွေကြေးဖောင်းပွမှု လျှော့ချ နိုင်သည်ဟု အစိုးရနှင့် ဗဟိုဘဏ် တာဝန်ရှိသူအချို့က ပြောကြား နေသော်လည်း ဇွန်လက စတင်၍ ဒေါ်လာဈေးနှုန်း မြင့်တက်မှု ကြောင့် ပြည်တွင်းလူသုံးကုန်နှင့် ဆေးဝါးများ ဈေးမြင့်တက်လာ သည်။ တစ်လလျှင် ပြည်ပမှ တန် ချိန်ခြောက်သိန်းကျော် တင်သွင်း နေရသည့် စက်သုံးဆီဈေးနှုန်းက ယခုရက်ပိုင်းတွင် တစ်လီတာ လျှင် ၂ ဒသမ ၅ ရာခိုင်နှုန်း မြင့် တက်လာသည်။ အောက်တိန်း 92 တစ်လီတာဈေးနှုန်းက ကျပ်၈၇၀ မှ ၈၉၀ သို့ မြင့်တက်လာ သည်။ ထို့ကြောင့် မြန်မာနိုင်ငံ၏ စီးပွားရေးကဏ္႑ကို ဦးဆောင်နေ သည့် အသင်းအဖွဲ့တစ်ခု ဖြစ် သော မြန်မာနိုင်ငံ ကုန်သည်များ နှင့် စက်မှုလက်မှုလုပ်ငန်းရှင်များ အသင်းချုပ်က ဒေါ်လာဈေးမြင့် တက်မှုကို စစ်တမ်းကောက်ယူပြီး အဖြေရှာမည်ဟု အသင်းချုပ် ဥက္ကဋ္ဌ ဦးဇော်မင်းဝင်းက ပြောသည်။",business,0
"စင်ကာပူ Grab အငှား ယာဉ်၀န်ဆောင်မှု ကုမ္ပဏီက မြန်မာနိုင်ငံတွင် သယ်ယူပို့ဆောင် ရေးကဏ္႑၌သာ ဆက်လက်ရင်း နှီးမြှုပ်နှံမည်ဖြစ်ပြီး အခြား၀န် ဆောင်မှုအသစ်များ စတင် မိတ်ဆက်ဦးမည်မဟုတ်သေးကြောင်း Grab အမှုဆောင်အရာရှိ အန်တိုနီထန်က ပြောသည်။ မြန်မာနိုင်ငံတွင် နည်းပညာ တိုးတက်မှု အရှိန်မြင့်မားနေသော် လည်း သက်တမ်း နုနယ်သေး သည့် ဈေးကွက်တစ်ခုအဖြစ် သတ်မှတ်ထားပြီး ပထမဆုံး အဆင့်အဖြစ် Grab ယာဉ်မောင်းများကို ဘဏ်အကောင့်ရရှိရေး ဦးစားပေးဆောင်ရွက်နေကြောင်း ၎င်းကဆိုသည်။ ‘‘ပင်မအဆောက်အအုံ ခိုင် မာမှ နောက်ထပ်၀န်ဆောင်မှု အ သစ်တွေကို တိုးချဲ့သွားလို့ရမှာ ဖြစ်ပါတယ်။ Grab Food တို့လို၊ အွန်လိုင်းကုန်စုံပစ္စည်းတွေ ၀ယ် ယူပို့ဆောင်ပေးတဲ့ ၀န်ဆောင်မှု တွေလိုပေါ့။ ဒါတွေက ယာဉ်မောင်းကွန်ရက်ကြီး မတောင့်တင်းဘူးဆိုရင် နောက်ထပ်၀န်ဆောင်မှုတွေကို အကောင်အထည် ဖော်နိုင်ဖို့ ခက်ခဲပါလိမ့် မယ်’’ ဟု အမှုဆောင်အရာရှိချုပ်က ပြောကြားသည်။ မြန်မာနိုင်ငံတွင် အရှေ့တောင်အာရှ၏ နေ့စဉ်သုံး Superapp ဖြစ်လာရေး တိုးချဲ့လုပ်ကိုင်ရန် အစီအစဉ်ရှိပြီး Grab က မြန်မာနိုင် ငံတွင် သယ်ယူပို့ဆောင်ရေးနှင့် ငွေကြေး၀န်ဆောင်မှု ကဏ္႑များ ၌ တိုးတက်အောင် မြန်မာအစိုးရကိုကူညီမည်ဟု ၎င်းက ပြောကြားသည်။ မြန်မာနိုင်ငံတွင် Grab အ ငှားယာဉ်၀န်ဆောင်မှုလုပ်ငန်းကို ၂၀၁၇ တွင် ယာဉ်အစီးရေ ၅,၀၀၀ကျော်ဖြင့် စတင်ဆောင်ရွက်ပြီး သုံးနှစ်အတွင်း ကန်ဒေါ်သန်း ၁၀၀ရင်းနှီးမြှုပ်နှံမည်ဟု ကုမ္ပဏီက ကြေညာထားသည်။ ၂၀၁၈ ဇန်နဝါရီတွင် Grab Plus စနစ်ကို စတင်မိတ်ဆက်ခဲ့ပြီး ဒစ်ဂျစ် တယ်ငွေပေးချေမှုအတွက် Grab Pay ကို မိတ်ဆက်ခဲ့သည်။ ပြီးခဲ့သည့် မတ်လက ပြည်တွင်းမှ Yoma Strategic Holdings ကုမ္ပဏီနှင့်ပူးပေါင်း၍ Grab ယာဉ်မောင်းများ ယာဉ်၀ယ် ယူနိုင်ရေး ငွေကြေးထောက်ပံ့ရန် သဘောတူညီခဲ့သည်။ ယင်းသဘောတူညီချက်အရ အငှားယာဉ် ၇၀,၀၀၀ ခန့်အတွက် ယာဉ်ပြုပြင်ထိန်းသိမ်းမှုနှင့် ယာဉ်မော်ဒယ်အသစ်များ ၀ယ်ယူရန်ပါ၀င်သည်ဟု Grab (မြန်မာ) က သတင်းထုတ်ပြန်ထားသည်။ လက်ရှိတွင် Grab က တက္ကစီ ၁၀,၀၀၀ ကျော်ဖြင့် မြန်မာနိုင်ငံတွင်း ပြေးဆွဲနေသည်။ ၂၀၁၈ ပထမနှစ်၀က်မတိုင် မီ အရှေ့တောင်အာရှနိုင်ငံအချို့ တွင် Grab Food ဟုခေါ်သော အစားအသောက် ပို့ဆောင်ရေး လုပ်ငန်းများ ချဲ့ထွင်မည်ဟု Grabက ကြေညာခဲ့သည်။ Grab က မြန်မာနိုင်ငံအပါ အ၀င် အရှေ့တောင်အာရှဒေသ ရှိ Uber အငှား၀န်ဆောင်မှု လုပ် ငန်းများကို ပြီးခဲ့သည့် မတ်လအ တွင်းက ၀ယ်ယူခဲ့သည်။",business,0
ရန်ကုန်တိုင်းအစိုးရ အစီအစဉ်ဖြင့် ရောင်းချမည့် တန်ဖိုးနည်းအိမ်ရာ တိုက်ခန်း ဝယ်ယူခွင့်ရရှိသူ ၈၀၀ ကျော် အမည်စာရင်းကို ဇူလိုင် ၁၀ ရက် ကစ၍ ရန်ကုန်မြို့ပြနှင့် အိမ်ရာ ဖွံ့ဖြိုးရေးဦးစီးဌာနရုံးတွင် ထုတ် ပြန်ကြေညာထားသည်။ မိသားစုဝင်ငွေ ကျပ်ငါးသိန်း အောက်ရရှိသည့် အများပြည်သူ ၂၄၇ ဦး၊ ကုမ္ပဏီဝန်ထမ်း ၁၇၅ ဦး၊ နိုင်ငံ့ဝန်ထမ်း ၁၇၅ ဦးနှင့် အငြိမ်းစားဝန်ထမ်း ၁၀၆ ဦး၊ မိသားစုဝင်ငွေ ကျပ်ငါးသိန်းနှင့် အထက်ရရှိသည့် အများပြည်သူ ၅၈ ဦး၊ ကုမ္ပဏီဝန်ထမ်း ၄၀ ဦး၊ နိုင်ငံ့ဝန်ထမ်း ၄၀ ဦးနှင့် အငြိမ်းစားဝန်ထမ်း ၂၃ ဦးတို့ တန်ဖိုးနည်းအိမ်ရာဝယ်ယူခွင့် ရရှိထားသည်။ တန်ဖိုးနည်းအိမ်ရာတိုက် ခန်း ဝယ်ယူခွင့်ရရှိသူများသည် ဇူလိုင် ၂၀ ရက်နောက်ဆုံးထား၍ အိမ်ရာဖွံ့ဖြိုးရေးဦးစီးဌာနရုံးသို့ ဆက်သွယ်အကြောင်းကြားရမည်ဟု ပြည်သူ့အိမ်ရာရောင်းချရေးကော်မတီဝင် ဦးညီညီက ပြောသည်။ ‘‘သူတို့တွေ ဆက်သွယ်လာ မှ တိုက်ခန်းတွေကို မဲနှိုက်ပေး သွားမှာပါ။ ဘာဖြစ်လို့လဲဆိုတော့ အပေါ်ထပ်၊ အောက်ထပ် ဘယ် သူနေမလဲဆိုတဲ့ ပြဿနာရှိနိုင် တာကြောင့် မဲစနစ်နဲ့ပဲ လုပ်တာ ပါ’’ဟု ဦးညီညီက ပြောသည်။ တန်ဖိုးနည်း၊ တန်ဖိုးသင့် အိမ်ရာ ဝယ်ယူရန် လျှောက်ထား သူ ငါးထောင်ကျော်အနက် တစ် ထောင်ကျော်ကို တန်းစီစနစ်ဖြင့် ပြီးခဲ့သည့် ဇွန်လ ၂၅ ရက်က မဲ နှိုက်ရွေးချယ်ခဲ့သည်။ ရန်ကုန်တိုင်းအစိုးရကရောင်း ချမည့် အိမ်ရာများသည် ဒဂုံမြို့ သစ်(တောင်ပိုင်း)ရှိ အင်းဝအိမ်ရာ၊ ကောင်းစံသာအိမ်ရာ၊ ဒဂုံမြို့သစ် (ဆိပ်ကမ်း)မြို့နယ်ရှိ ယုဇနအိမ် ရာ အပိုင်း (၁၊ ၂)၊ ကနောင်အိမ် ရာ၊ သင်္ဃန်းကျွန်းမြို့နယ်ရှိ ကြီး ပွားရေးအိမ်ရာ၊ လှိုင်သာယာမြို့ နယ်ရှိ ရွှေလင်ဗန်းအိမ်ရာ၊ ထီး လှိုင်အိမ်ရာ၊ ရွှေပြည်သာမြို့နယ် ရှိ Shop House များနှင့် မြောက် ဥက္ကလာပမြို့နယ်ရှိ ရွှေပေါက်ကံ အိမ်ရာတို့ဖြစ်သည်။ ဒဂုံမြို့သစ် (ဆိပ်ကမ်း)မြို့ နယ်ရှိ အိမ်ရာများကို အခြေခံ ပြည်သူများ ဝယ်ယူနိုင်ရန် တိုက် ခန်းတစ်ခန်းလျှင် ကျပ်သိန်းတစ် ရာ၊ ဒဂုံမြို့သစ် (တောင်ပိုင်း) မြို့ နယ်နှင့် အခြားမြို့နယ်တို့တွင် တန်ဖိုးသင့်အိမ်ရာ တိုက်ခန်းတစ် ခန်းလျှင် ကျပ်သိန်းနှစ်ရာကျော်မှ သိန်းခြောက်ရာအထိ ဈေးနှုန်း သတ်မှတ်ထားသည်။ တန်ဖိုးနည်းအိမ်ရာ လျှောက်ထားသူ မိသားစုဝင်ငွေသည် တစ်လ ကျပ်သုံးသိန်းမှ ကျပ်ငါးသိန်းကြားရှိရမည်ဖြစ်ပြီး တန်ဖိုးသင့်အိမ်ရာအတွက် ကျပ်ငါးသိန်းမှ၁၂ သိန်းကြား ရှိရမည်ဖြစ်ကြောင်း တိုင်းအစိုးရက ထုတ်ပြန်ထားသည်။ ဝယ်ယူလိုသူသည် ပထမအဆင့် ငွေသွင်းရာ၌ ကုမ္ပဏီဝန်ထမ်းဖြစ်လျှင် တိုက်ခန်း၏ ၂၅ ရာခိုင်နှုန်း၊ အစိုးရဝန်ထမ်းဖြစ်ပါက ၁၅ ရာ ခိုင်နှုန်းသွင်းရမည်ဟု ဆောက်လုပ်ရေးဝန်ကြီးဌာနက သတ်မှတ်ထားသည်။ တန်းစီဇယား မဲနှိုက်စဉ်က ရန်ကုန်မြို့ပြနှင့် အိမ်ရာဖွံ့ဖြိုးရေး ဦးစီးဌာနရုံးတွင် တံခါးပိတ်မဲနှိုက် ၍ ပွင့်လင်းမြင်သာမှု မရှိဆိုကာ လွှတ်တော်ကိုယ်စားလှယ်များအကြား ဝေဖန်မှုများရှိခဲ့သည်။ ယင်းအခြေအနေများ ကြောင့် ယခု တိုက်ခန်းများ မဲနှိုက် ရာတွင် ပွင့်လင်းမြင်သာမှုရှိရန် သတင်းမီဒီယာများနှင့် တိုက်ခန်း ဝယ်ယူသူ ပြည်သူများရှေ့မှောက်၌ မဲနှိုက်ရန် ဆွေးနွေးထား ကြောင်း မင်္ဂလာတောင်ညွန့်မြို့ နယ် တိုင်းဒေသကြီးလွှတ်တော် အမတ် ဦးလှဌေးက ဆိုသည်။,business,0
ကချင်ပြည်နယ် မြစ် ကြီးနားနှင့် ချီဖွေမြို့အတွက် လျှပ် စစ်ဓာတ်အား ၉၉ မဂ္ဂါဝပ်ဝယ်ယူ ရေးစာချုပ်ကို လျှပ်စစ်နှင့် စွမ်း အင်ဝန်ကြီးဌာနနှင့် တရုတ် ကုမ္ပဏီတို့ ဇူလိုင် ၁၂ ရက်က လက်မှတ်ရေးထိုးခဲ့သည်။ တရုတ်ကုမ္ပဏီ၏ ချီဖွေငယ် ရေအားလျှပ်စစ် ဓာတ်အားပေး စက်ရုံမှ နှစ်စဉ် လျှပ်စစ်ယူနစ် သန်း ၆၀၀ ခန့် ထုတ်လုပ်နိုင်ပြီး မြစ်ကြီးနားနှင့် ချီဖွေအနီးရှိ ကျေး ရွာများသို့ လျှပ်စစ်ဓာတ်အားဖြန့် ဖြူးရန်ဖြစ်ကြောင်း လျှပ်စစ်နှင့် စွမ်းအင်ဝန်ကြီးဌာနက သတင်း ထုတ်ပြန်သည်။ ချီဖွေငယ် ရေအားလျှပ်စစ် စက်ရုံသည် ကချင်ပြည်နယ် လူမှုစီးပွား ဖွံ့ဖြိုးတိုးတက်ရေးနှင့် သဘာဝပတ်ဝန်းကျင်ထိန်းသိမ်း ရေး အထောက်အကူပြုရန်ဖြစ်ပြီး ကုမ္ပဏီ၏ အမြတ် ၁ ရာခိုင်နှုန်း ကို လူမှုအကျိုးပြု လုပ်ငန်းများ ဆောင်ရွက်မည်ဟု လျှပ်စစ်နှင့် စွမ်းအင်ဝန်ကြီးဌာန ပြည်ထောင် စုဝန်ကြီး ဦးဝင်းခိုင်က ဆိုသည်။ ချီဖွေငယ် ရေအားလျှပ်စစ် ဓာတ်အားပေးစက်ရုံသည် ကချင် ပြည်နယ် ချီဖွေမြို့ ချီဖွေချောင်း ပေါ်တွင်ရှိပြီး တရုတ် State Power Investment ကုမ္ပဏီနှင့် အကျိုးတူ ပူးပေါင်းဆောင်ရွက် ခြင်းဖြစ်သည်။ ထိုစက်ရုံကို ၂၀၀၈၌ စတင်တည်ဆောက်ကာ ၂၀၁၁တွင် ပြီးစီးခဲ့သည်။ ကချင်ပြည်နယ်တွင် ဖြစ်ပွားနေသော ပဋိပက္ခများကြောင့် ၂၀၁၂ ၌ ချီဖွေငယ်ရေအား လျှပ်စစ်ဓာတ်အားပေးစက်ရုံအတွင်း နှင့် ဓာတ်အားလိုင်းများ ဖျက်ဆီး ခံခဲ့ရသည်။ ၂၀၁၃ တွင် စက်ရုံ ပြန်လည်လည်ပတ်ရန် ကြိုးစား ပြီးနောက် ယခုမှ လုပ်ငန်းစတင် နိုင်ခြင်းဖြစ်သည်။ ထိုစက်ရုံမှ ထွက်ရှိသည့် လျှပ်စစ်ဓာတ်အားကို မြစ်ကြီးနား နှင့် ချီဖွေမြို့အနီးသာမက ဝိုင်း မော်ပင်မဓာတ်အားခွဲရုံမှ နိုင်ငံတော် မဟာဓာတ်အားလိုင်းစနစ် ကိုလည်း ချိတ်ဆက်မည်ဟု ဝန် ကြီးဌာနက ကြေညာထားသည်။ ပြီးခဲ့သည့် ရက်ပိုင်းအတွင်း ရှမ်းပြည်နယ် မူဆယ်တွင် မဂ္ဂါဝပ် ၂၀ ထုတ်လုပ်နိုင်မည့် နမ့်ပေါ်ချောင်းရေအား လျှပ်စစ်စီမံကိန်း ကိုလည်း ဓာတ်အားဝယ်ယူရေး စာချုပ်ချုပ်ဆိုခဲ့သည်။ အဆိုပါ စီမံကိန်းသည် မူဆယ်မြို့နှင့် ခြောက်မိုင်အကွာတွင်ရှိပြီး တစ်နှစ်လျှင် လျှပ်စစ်ဓာတ်အား ယူနစ် ၈၃ သန်း ထုတ်ယူနိုင်ပြီး ၂၀၂၀ ဒီဇင်ဘာ၌ လျှပ်စစ်ထုတ်ယူနိုင်မည်ဖြစ်သည်။,business,0
တီကျစ်ကျောက် မီးသွေးဓာတ်အားပေး စက်ရုံကို သက်တမ်းတိုး ထပ်မံလည်ပတ် ရန် ရှမ်းပြည်နယ်အစိုးရနှင့် ၀န် ကြီးဌာနက ကန့်ကွက်ရန်မရှိ ကြောင်း လျှပ်စစ်နှင့် စွမ်းအင်၀န် ကြီးဌာန ပြောရေးဆိုခွင့်နှင့် သတင်းပြန်ကြားရေး အဖွဲ့က ဇူလိုင် ၁၂ ရက်တွင် သတင်းထုတ်ပြန်သည်။ ရှမ်းပြည်နယ်ရှိ ကျောက်မီး သွေးသုံး ဓာတ်အားပေးစက်ရုံကို ၂၀၁၇ မေလ ၂၆ ရက်တွင် စမ်း သပ်လည်ပတ်ရာ တစ်နှစ်ပြည့် ၍ ထပ်မံသက်တမ်းတိုးရန် စီစဉ် နေပြီး လက်ရှိ၌ ပြည်ထောင်စု အစိုးရအဖွဲ့နှင့် သမ္မတရုံးသို့ တင်ပြထားကြောင်း လျှပ်စစ်ဓာတ် အားထုတ်လုပ်ရေးလုပ်ငန်း ဦးဆောင်ညွှန်ကြားရေးမှူး ဦးခင်မောင်၀င်းက ပြောသည်။ ‘‘အရင်တုန်းက ပြာတွေ ထွက်တယ်။ မီးခိုးနံ့တွေ ထွက် တယ်။ ဟိုတုန်းကစက်တွေ ဟောင်းစုတ်နေပါပြီ။ အခုစက်တွေပြင် ပြီးသွားပြီ။ ကမ္ဘာ့ဘဏ်သတ်မှတ် ချက်နှုန်း ပတ်၀န်းကျင်ထိန်းသိမ်း ရေး ၀န်ကြီးဌာနက သတ်မှတ်ထားတဲ့ ဂိုက်လိုင်းအတိုင်း ဒီအတွင်းထဲ မှာ ပြင်ပြီးသွားပြီ’’ဟု ၎င်းကဆက် လက်ပြောသည်။ အဆိုပါ စက်ရုံကို တရုတ် ကုမ္ပဏီက စနစ်တကျပြုပြင်ကာ အမျိုးသား ပတ်၀န်းကျင်ဆိုင်ရာ အရည်အသွေး (ထုတ်လွှတ်မှု) လမ်းညွှန်ချက်များနှင့် ကမ္ဘာ့ဘဏ်၏ သတ်မှတ်ချက် စံချိန်စံညွှန်းများအတိုင်း ဆောင်ရွက်ပြီး ဖြစ်ကြောင်း ဦးခင်မောင်၀င်းက ပြောသည်။ အဆိုပါ တီကျစ်ကျောက်မီး သွေးစက်ရုံကို ၂၀၁၅ မေလက တရုတ် Wuxi Hua Guang လျှပ် စစ်စွမ်းအင် ကုမ္ပဏီက တင်ဒါ အောင်မြင်ထားပြီး ၂၀၁၇ မေလ ၁၆ ရက်တွင် ဒေသခံများ၏ သဘောတူညီမှုဖြင့် တစ်နှစ်စမ်း သပ်လည်ပတ်ခွင့်ရခဲ့သည်။ ထိုစက်ရုံတွင် လျှပ်စစ်ဓာတ် အား စက်တပ်ဆင်အား မဂ္ဂါ၀ပ် ၁၂၀ ရှိပြီး လက်ရှိ၌ မဂ္ဂါ၀ပ် ၈၀ ထုတ်လုပ်နေသည်။ တရုတ် ကုမ္ပဏီ၏ လူမှုအကျိုးပြု အစီအ စဉ်ဖြင့် စက်ရုံပတ်လည်ရှိ ကျေး ရွာရှစ်ရွာတွင် လျှပ်စစ်မီးလင်းရေး ဆောင်ရွက်ခဲ့သည်ဟု ၀န်ကြီးဌာနက ဆိုထားသည်။ ထို့ကြောင့် ကျေးရွာများရှိ ဒေသခံအများစုက စက်ရုံကို ကန့်ကွက်မှုမရှိကြောင်း ဦးခင်မောင် ၀င်းက ဆိုသည်။,business,0
"ပြည်ပပို့ကုန်နည်းသည့် မိုးရာသီဖြစ်သော်လည်း ငွေကြေး ဈေးကွက်တွင် ဒေါ်လာအ၀ယ် များ၍ ရက် ၂၀ အတွင်း ကန်ဒေါ်လာတန်ဖိုး တစ်ဒေါ်လာ ၂၃ ကျပ်ခန့် ဈေးတက်လာသည်။ ဇွန်လ ၁ ရက်တွင် တစ်ဒေါ် လာ ၁,၃၄၄ ကျပ်ခန့် ရှိသော် လည်း ဇွန်လ ၂၀ ရက်တွင် တစ် ဒေါ်လာ ၁,၃၆၇ ကျပ်သို့ တက်လာသည်။ ပို့ကုန်နည်းချိန်တွင် ဒေါ် လာတန်ဖိုးမြင့်တက်ပြီး ကျပ်ငွေတန်ဖိုးကျဆင်းခြင်းကြောင့် ပြည်တွင်း ကုန်ဈေးနှုန်းပါမြင့်တက်နိုင်သဖြင့် အခြေအနေစောင့်ကြည့်နေကြောင်း မြန်မာနိုင်ငံကုန် သည်များနှင့် စက်မှုလက်မှုလုပ်ငန်းရှင်များအသင်းချုပ် ဒုတိယဥက္ကဋ္ဌ ဒေါက်တာ မောင်မောင်လေးက ပြောကြားသည်။ ‘‘ဘာကြောင့် ဒီလိုရုတ်တ ရက်တက်လာသလဲဆိုတာကို စိ စစ်သုံးသပ်နေပါတယ်’’ဟု ဒေါက် တာ မောင်မောင်လေးက ပြော သည်။ စီးပွားရေးနှင့် ကူးသန်းရောင်း၀ယ်ရေး၀န်ကြီးဌာနက ပြည်ပမှ သကြားတင်သွင်းပြီး တရုတ်နိုင်ငံ သို့ နယ်စပ်ကုန်သွယ်ရေးဖြင့် တင်ပို့ခြင်းကို ပြန်လည်ခွင့်ပြုပေးခြင်း၊ နေပြည်တော်တွင် ကျောက်မျက်ရတနာပြပွဲစတင် ကျင်းပခြင်းက ဒေါ်လာတန်ဖိုးကို မြင့်တက်စေသည့် အချက်များဖြစ်ကြောင်း စီးပွားရေးလုပ်ငန်းရှင်အချို့က သုံးသပ်ပြောသည်။ နယ်စပ်ကုန်သွယ်ရေးဖြင့် တရုတ်နိုင်ငံသို့ သကြားကိုတစ် ဆင့် ပြန်ရောင်းချရန် အိနိ္ဒယ၊ ဘရာဇီးစသော နိုင်ငံများမှ သကြား၀ယ်ရန် ဒေါ်လာလွှဲပို့ပေးခြင်းနှင့် နေပြည်တော်တွင် ဇွန်လ ၂၀ ရက်က စတင်ကျင်းပမည့် ကျောက်မျက်ရတနာပြပွဲ၌ အာမခံတင်ရန် ငွေလွှဲမှုများကြောင့် ပြည်တွင်းတွင် ဒေါ်လာတန်ဖိုးမြင့်တက်လာခြင်း ဖြစ်ကြောင်း ပြည်ပငွေလွှဲလုပ်ငန်း လုပ်ကိုင်သူတစ်ဦးက ပြောသည်။ သို့သော် နိုင်ငံတကာ ငွေ ကြေးဈေးကွက်တွင် ဒေါ်လာတန် ဖိုးတည်ငြိမ်နေပြီး ကမ္ဘာ့ရွှေဈေး လည်း ပုံမှန်ဈေးနှုန်းသာ ရှိနေ သည်။ ကမ္ဘာ့ရွှေဈေးသည် ဇွန်လ ၂၀ ရက်၌ တစ်အောင်စလျှင် ၁,၂၇၄ ဒေါ်လာခန့် ဈေးရှိနေသည်။ ပြည်တွင်းရွှေဈေးလည်း တစ်ကျပ်သားလျှင် ကျပ် ၉၃၄,၀၀၀ ဈေးရှိနေသည်။",business,0
ကျန်းမာရေးထိခိုက်စေသည့် ဓာတုပစ္စည်းများရော နှောကာ နွားနို့အတုများပြုလုပ်နေ ကြောင်း လူမှုကွန်ရက်တွင် သ တင်းပြန့်နေ၍ နွားနို့ရောင်းအား ကျဆင်းနေသည်ဟု ငွေစင်ပုလဲ နွားနို့လုပ်ငန်းရှင် ဦးတင်၀င်းက ပြောသည်။ အဆိုပါသတင်းကို မြန်မာ အစားအသောက်စားသုံးသူအခွင့် အရေးကာကွယ်ရေးနှင့် ပညာ ပေးရေးပေ့ချ်၌ ဖော်ပြထားပြီး နွားနို့အတု ပြုလုပ်ရာတွင် နွားနို့အစစ်ထဲသို့ အ၀တ်လျှော် ဆပ်ပြာရည်၊ ဖော်မလင်၊ အမိုးနီးယား ဓာတုပစ္စည်းများ ထည့် သွင်းကာပြုလုပ်သည်ဟု ဖော်ပြ ထားသည်။ ယင်းပို့စ်သည် ၂၀၁၃ကလူ မှု ကွန်ရက်စာမျက်နှာပေါ်တင် ထားသည့် အိန္ဒိယနိုင်ငံတက္ကသိုလ် တစ်ခု၏ နွားနို့အတုများပြုလုပ် ပုံလေ့လာတွေ့ရှိချက်ကို ဘာသာ ပြန်ထားခြင်းဖြစ်သည်။ယင်းပို့စ် သည် ၂၀၁၅ တွင် လူမှုကွန်ရက် ပေါ်ရောက်ရှိလာရာမှ လတ်တ လော ပြန်လည် လူသိများကာ အများပြည်သူက နွားနို့သောက် ရန် စိုးရိမ်မှုဖြစ်ပေါ်နေကြောင်း မြန်မာနိုင်ငံ နို့လုပ်ငန်းအသင်း ဥက္ကဋ္ဌ ဒေါက်တာခင်လှိုင်ကပြော သည်။ ‘‘ဘယ်လောက်ထိ ရောင်း အားကျဆင်းတယ်ဆိုတာတော့ ပြောရခက်ပေမယ့် အခုအစ္စလာမ် ဘာသာ၀င်တွေရဲ့ ဥပုသ်စောင့် တဲ့ကာလတွေမှာ အမြဲတမ်းစား သုံးသူကို တောင်းပန်နေရတဲ့ကာ လတွေပါ။ လိုအပ်တဲ့ နွားနို့အရေ အတွက်ကို လုံလောက်အောင်မပို့ လို့ အပြစ်တင်ခံရတဲ့လမျိုးတွေ ပါ။ ဒီနှစ်ကတော့ ဒီလိုအနေအ ထားမျိုးမရှိခဲ့ပါဘူး’’ ဟု ဦးတင် ၀င်းက ပြောသည်။ အစာအာဟာရဆိုင်ရာသိပ္ပံ နှင့် နည်းပညာအသင်းအမှုဆောင် အဖွဲ့၀င် ဒေါက်တာဝါဝါဟန်က ‘‘၁၀၀ ရာခိုင်နှုန်းအာမမခံရဲပေ မယ့် အခုချိန်ထိတော့ ဘေးဥပါဒ် အန္တရာယ်ဖြစ်စေနိုင်တဲ့အရာတွေ တော့ ရောတာမတွေ့ရသေးပါ ဘူး။ ရေရောတာတွေ တော့ရှိနိုင် ပါတယ်’’ ဟု ပြောသည်။ နွားနို့အတွင်း ကျန်းမာရေး ထိခိုက်စေမည့်ဓာတုပစ္စည်းများ ပါ၀င်သည်ဟု ယူဆပါက အ ထောက်အထားခိုင်လုံစွာဖြင့် စား သုံးသူရေးရာဦးစီးဌာနသို့ တိုင် ကြားနိုင်ကြောင်း မြန်မာစားသုံး သူများသမဂ္ဂ အတွင်းရေးမှူးဦး မောင်မောင်က ပြောသည်။,business,0
"FMI ကုမ္ပဏီအုပ်စုအ နေဖြင့် Yoma Land ကုမ္ပဏီကို ထူထောင်ကာ ယခုနှစ်အတွင်း တန်ဖိုးသင့်အိမ်ရာများ စတင် ဆောက်လုပ်မည်ဖြစ်ကြောင်း Yoma Land မန်နေဂျင်းဒါရိုက် တာ Cyrus Pun က ပြောကြားသည်။ တန်ဖိုးမြင့်အိမ်ရာဆောက် လုပ်ရေးလုပ်ငန်းများဆောင်ရွက် နေသည့် FMI ကုမ္ပဏီအုပ်စုသည် လူလတ်တန်းစားများအတွက် ပထမဦးဆုံး တန်ဖိုးသင့်အိမ်ရာ များ ဆောက်လုပ်ရန် စီစဉ်ခြင်း ဖြစ်ကြောင်း ၎င်းက ပြောကြားသည်။ ‘‘ဈေးအရမ်းသက်သာတာနဲ့ မစပါဘူး။ ရှိရင်းစွဲစီမံကိန်းတွေ ထက် ပိုပြီးသက်သာနိုင်တဲ့ စီမံ ကိန်းနဲ့စမယ်။ နောက်ပိုင်းဒီထက် သက်သာတဲ့ စီမံကိန်းတွေဆက် လုပ်သွားမယ်’’ဟု ၎င်းက ပြော သည်။ ဆောက်လုပ်သည့် အိမ်ရာ များကို ဘဏ်ချေးငွေဖြင့် အရစ်ကျရောင်းချနိုင်ရန် ရိုးမဘဏ်နှင့် ချိတ်ဆက် ဆောင်ရွက်မည်ဟု ဆိုသည်။ ထို့အပြင် ဘဏ်ချေးငွေပိုမိုထုတ်ပေးနိုင်ရန် နိုင်ငံခြားဘဏ်များကို ခေါ်ဆောင်လာမည်ဖြစ်ပြီး ပြည်တွင်းဘဏ်များနှင့် ချိတ်ဆက်ဆောင်ရွက်မည်ဟု ၎င်းက ဆိုသည်။ အိမ်ရာအရစ်ကျရောင်းချမှု များကို ကနဦးပေးသွင်းငွေလျှော့ချပေးရန်နှင့် အရစ်ကျသွင်းရမည့် အချိန်များတိုးမြှင့်ရန် အနာဂတ်တွင် စီစဉ်ထားကြောင်း Yoma Land က ဆိုသည်။ Yoma Land သည် FMI ကုမ္ပဏီအုပ်စုနှင့် Yoma Strategic တို့၏ လက်အောက်ခံလုပ်ငန်း ဖြစ်ပြီး အိမ်ခြံမြေ လုပ်ငန်းများလွှဲပြောင်းလုပ်ကိုင်မည် ဖြစ်သည်။ FMI က ဖော်ဆောင်သည့် အိမ်ရာများသည် လှိုင်သာယာရှိ ဧက ၆၀၀ ကျော်ကျယ်၀န်းသည့် ပန်းလှိုင်အိမ်ရာ၊ သန်လျင်ရှိ ၁,၁၃၅ ဧကကျယ်သည့် ကြယ်စင်အိမ်ရာ၊ ရန်ကုန်မြို့လယ်ရှိ Yoma စင်တာနှင့် The Peninsula (ရန်ကုန်)တို့ ဖြစ်သည်။",business,0
ဆော်ဒီအာရေးဗီးယား နိုင်ငံသို့ ငါးမြစ်ချင်းတင်ပို့မှုရပ် ဆိုင်းနေသဖြင့် ပြည်တွင်းဈေး ကွက်အတွင်းသို့ ငါးမြစ်ချင်း၀င် ရောက်မှု ယခင်နှစ်များနှင့်နှိုင်း ယှဉ်ပါက နှစ်ဆမြင့်တက်နေ ကြောင်း ဟန်သစ်ငါးဒိုင်ပိုင်ရှင် ဦးဆန်းထိုက်က ပြောသည်။ ယခင်က ငါးဒိုင်များသို့ တစ်နေ့လျှင် ငါးပိဿာချိန်ငါး သောင်းခန့် ၀င်ရောက်သော် လည်း ဇွန်လ ပထမပတ်ကစ၍ ငါးပိဿာချိန်တစ်သိန်းခန့် ၀င် ရောက်နေသည်။ ‘‘ငါးမြစ်ချင်းမွေးတဲ့သူတွေ က ပထမတော့ ပြည်ပကို ပြန်ပို့ လို့ရမလားဆိုပြီး ကန်မဖော်ဘဲ တင်းခံနေသေးတယ်။ ဒါပေမဲ့ ခုနစ်လပိုင်းဆို ရေတက်တော့မှာ ဆိုတော့ ကန်ကမဖော်လို့မရ တော့ဘူး။ အဲဒါကြောင့် ဈေး ကွက်ထဲကို အကုန်စုပြုံ၀င်လာ တာ’’ ဟု ဦးဆန်းထိုက်ကပြော ကြားသည်။ ၎င်းကိုယ်တိုင်လည်း ငါး ကန်ဧရိယာဧက ၇၀၀ တွင်ငါးများ မွေးမြူထားပြီး လက်ရှိတွင်ငါးမြစ် ချင်းကန်များကို ဖော်၍ ပြည်တွင်း ဈေးကွက်သို့ တင်ပို့ရောင်းချနေရ ကြောင်း၊ ပြည်ပဈေးကွက်မရှိ တော့၍ အမြတ်အစွန်းရရှိမှုနည်း ပါးနေကြောင်း ၎င်းကဆိုသည်။ လက်ရှိတွင် အင်းငါးနှင့်ပင် လယ်ငါးများ ဈေးကွက်အတွင်း မ၀င်ရောက်သေးဘဲ ပြည်တွင်း ဈေးကွက်တွင် မွေးမြူရေးငါးများ ကိုသာ အဓိကထားစားသုံးနေရ ချိန်ဖြစ်၍ မွေးမြူရေးငါးလုပ်ငန်း ရှင်များ အဆင်ပြေနေသေးသည် ဟု မြန်မာနိုင်ငံငါးလုပ်ငန်းအဖွဲ့ ချုပ် အထွေထွေအတွင်းရေးမှူးဦး၀င်းကြိုင်ကပြောသည်။ ‘‘သီတင်းကျွတ်၊ တန်ဆောင် မုန်းဆိုရင် အင်းငါးတွေ ဈေးကွက် အတွင်း၀င်လာပြီ။ ပင်လယ်ငါးဖမ်းခွင့်အကန့်အသတ်နဲ့ ပိတ်ထား တာလည်း ပြန်ဖွင့်ချိန်ရောက်ပြီ။ အဲဒါကြောင့် ငါးမြစ်ချင်းပြည်ပဈေးကွက်အမြန်ဆုံးပြန်လည်ရရှိဖို့ အ စိုးရက ကူညီပေးဖို့လိုအပ်နေပါတယ်’’ ဟု ဦး၀င်းကြိုင်က ပြော သည်။ ငါးမြစ်ချင်းများသည် ပုံမှန် အားဖြင့် မိုးရာသီတွင်ဈေးကောင်း ရလေ့ရှိကြောင်း ယခင်ကတစ် ပိဿာလျှင် ကျပ်သုံးထောင်ခန့် ရရှိသည့်အရွယ်အစားများသည် လက်ရှိတွင် တစ်ပိဿာလျှင်ကျပ် နှစ်ထောင့်ငါးရာခန့်သာ ပေါက် ဈေးရှိတော့ကြောင်း ဦးဆန်းထိုက် က ပြောသည်။,business,0
နိုင်ငံတကာ စက်သုံးဆီ ဈေးနှင့် ဒေါ်လာဈေးတက်လာ ခြင်းကြောင့် ပြည်တွင်းစက်သုံးဆီ ဈေး ထိန်းညှိရန် ပြည်တွင်းထုတ် ဓာတ်ဆီဂါလန် သုံးသန်းကျော်ကို အစိုးရက တိုက်ရိုက်ရောင်းချမည် ဟု ဇွန်လ ၂၈ ရက်တွင် ကြေညာ သည်။ ဝန်ကြီးဌာနက ထုတ်ရောင်း မည့် ဓာတ်ဆီများကို နိုင်ငံပိုင် စက်သုံးဆီအရောင်းဆိုင် ရှစ်ဆိုင်မှ မော်တော်ယာဉ်ငယ်များ၊ မော် တော်ဆိုင်ကယ်များ သုံးစွဲရန် ဇူလိုင် ၁ ရက်ကစ၍ ပိတ်ရက် မရှိ ရောင်းချမည်ဟု လျှပ်စစ်နှင့် စွမ်းအင်ဝန်ကြီးဌာနက ထုတ်ပြန် ထားသည်။ Max Energy ၏ ဈေးနှုန်း များအရ ဇွန်လ ၂၈ ရက်တွင် ဒီဇယ်တစ်လီတာ ၈၉၅ ကျပ်၊ ပရီ မီယံ ဒီဇယ်တစ်လီတာ ၉၁၀ ကျပ်၊ အောက်တိန်း ၉၂ တစ်လီတာ၈၇၀ ကျပ်နှင့် အောက်တိန်း ၉၅ တစ်လီတာ ၉၂၀ ကျပ် ပေါက် ဈေးရှိသည်။ ပြည်တွင်းစက်သုံးဆီဈေး သည် ဧပြီ ၂၈ မှ ဇွန်လ ၂၈ ရက် အထိ နှစ်လတာအတွင်း ဒီဇယ်တစ်လီတာ ၆၀ ကျပ်၊ ပရီမီယံ တစ်လီတာ ၆၀ ကျပ်၊ အောက် တိန်း ၉၂ တစ်လီတာကို ၆၅ ကျပ်နှင့် အောက်တိန်း ၉၅ တစ်လီတာ ၇၀ ကျပ် မြင့်တက်ခဲ့သည်။ ‘‘စက်သုံးဆီအတက်ကြမ်း တော့ ဈေးကွက်ထဲမှာ အဝယ် သိပ်မဖြစ်ဘူး’’ ဟု စက်သုံးဆီ လက်ကားရောင်းချသူတစ်ဦးက ပြောသည်။ သံပရာကန်ရေနံဓာတုဗေဒ စက်ရုံမှ ဓာတ်ဆီများကို ရောင်းချ မည်ဖြစ်ပြီး ရန်ကုန်တွင် သုံးဆိုင်၊ မန္တလေးတွင် နှစ်ဆိုင်၊ ပဲခူးနှင့် တောင်ငူတွင် တစ်ဆိုင် အစိုးရက တိုက်ရိုက်ရောင်းချမည်ဖြစ် သည်။ စက်သုံးဆီဈေးတက်လာ ခြင်းကြောင့် ဝန်ကြီးဌာနက ပြီးခဲ့ သည့် ဧပြီက ပြည်တွင်းထုတ် ဓာတ်ဆီ ဂါလန်သုံးသန်းကို ပုဂ္ဂလိက စက်သုံးဆီဆိုင်များမှတစ်ဆင့် ရောင်းချခဲ့သည်။,business,0
"သီလဝါအထူးစီးပွား ရေးဇုန် အများပိုင်ကုမ္ပဏီ (MTSH)က ရှယ်ယာရှင်များကို ၂၀၁၇-၁၈ဘဏ္႑ာနှစ်အတွက် ရှယ်ယာတစ်စုလျှင် ၂၃၀ ကျပ်ဖြင့် ၈ဒသမ၉ ဘီလီယံဖိုး ရှယ်ယာအမြတ်ေ၀စုခွဲေ၀ ပေးမည်ဟု အဆိုပါကုမ္ပဏီက ဇွန်လ ၂၇ ရက်တွင် ကြေညာသည်။ ထိုပမာဏသည် MTSH ရှယ်ယာအမြတ်ေ၀စု ခွဲေ၀ပေးသည့် သုံးနှစ်အတွင်း အနည်းဆုံးရှယ် ယာအမြတ်ခွဲေ၀မှုဖြစ်ကြောင်း ရှယ်ယာရှင်များက ပြောသည်။ ‘‘မြေယာအသစ် ထပ်ဖော် ထုတ်တဲ့ နှစ်ဖြစ်တော့ ရောင်းရ တယ်၊ နည်းတယ်။ အရင်နှစ်တွေ က မြေရောင်းတဲ့ နှစ်ဆိုတော့ အ မြတ်ပိုရတယ်’’ဟု စတော့အိတ် ချိန်းတွင် ရှယ်ယာ၀ယ်ထားသူ ဦးအာကာက ပြောသည်။ ၂၀၁၆-၁၇ ဘဏ္႑ာနှစ်တွင် အမြတ်ေ၀စုခွဲေ၀မှု ကျပ် ၁၀ ဘီလီယံကျော်ရှိပြီး ရှယ်ယာတစ်စုလျှင် ကျပ် ၂၆၀ ရရှိသည်။ ထို့ကြောင့် ယခုအမြတ်ေ၀စုခွဲေ၀မှုသည် ရှယ်ယာတစ်စုလျှင် ကျပ် ၃၀ လျှော့ နည်းသည်။ ၂၀၁၅-၁၆ ဘဏ္႑ာနှစ်က ရှယ်ယာတစ်စုလျှင် ကျပ် ၂၅၀ ရရှိခဲ့သည်။ ရှယ်ယာအမြတ်ေ၀စုကို ၂၀၁၈ သြဂုတ် ၁၇ ရက်အထိ နာမည်ပေါက်ရှယ်ယာပိုင်ဆိုင် ထားသူများကိုသာ ရှယ်ယာထုတ် ပေးမည်ဟု MTSH ကုမ္ပဏီက ကြေညာသည်။ ဇွန်လ ၂၇ ရက်တွင် MTSH ကုမ္ပဏီရှယ်ယာတစ်စုလျှင် ကျပ် ၂,၉၅၀ ပေါက်ဈေးရှိပြီး ၂၀၁၇ ဇွန်လ ၂၇ ရက်က ရှယ်ယာတစ်စု ကျပ် ၃,၉၀၀ ပေါက်ဈေးရှိသည်။ သီလဝါအများပိုင်ကုမ္ပဏီ တွင် အစုရှယ်ယာလေးသန်းခန့်ရှိ ပြီး ကုမ္ပဏီစတင်တည်ထောင်ရန် ရှယ်ယာများရောင်းချစဉ်က ရှယ် ယာတစ်ခုလျှင် ကျပ် ၁၀,၀၀၀ ဖြင့် ရောင်းချခဲ့သည်။ ၂၀၁၆ စက်တင် ဘာလတွင် ကျပ် ၁၀,၀၀၀ တန် ရှယ်ယာတစ်စုကို ဆယ်စုစီခွဲခြမ်း ခဲ့သည်။ သီလဝါအထူးစီးပွားရေးဇုန် စီမံကိန်းကို မြေဟက်တာ ၂,၄၀၀ ကျော် (ဧက ၆,၀၀၀ ကျော်)တွင် ကန်ဒေါ်လာ ၁ဒသမ၅ ဘီလီယံရင်းနှီးပြီး ဂျပန်-မြန်မာနှစ်နိုင်ငံပူးပေါင်းအကောင်အထည်ဖော်ခြင်း ဖြစ်သည်။ စီမံကိန်း၏ အပိုင်း (က)ကို ၂၀၁၅ တွင် စတင်ပြီး ၂၀၁၇ ဖေဖော်ဝါရီတွင် အပိုင်း (ခ) ကို စတင်ခဲ့သည်။",business,0
"ပဲခူးတိုင်း၊ ရေနီမြို့တွင် တည်ဆောက်မည့် ရေနီစက်မှုဇုန်ဖွံ့ဖြိုးရေးစီမံကိန်း၌ ရင်းနှီးမြှုပ်နှံမည့်အစီအစဉ်ရပ်ဆိုင်းကြောင်း FMI ကုမ္ပဏီက ဇွန်လ ၂၇ ရက်တွင် ထုတ်ပြန်ကြေညာသည်။ ထိုစီမံကိန်း အကောင်အ ထည်ဖော်မည့် Asia Golden GloryDevelopment ကုမ္ပဏီ၏ ရှယ် ယာ ၃၀ ရာခိုင်နှုန်းကို ၀ယ်ယူ၍ ရင်းနှီးမြှုပ်နှံရန် FMI ကုမ္ပဏီက ၂၀၁၇ တွင် စီစဉ်ခဲ့သော်လည်း ဖြည့်ဆည်းရမည့် အချက်အလက် များ သတ်မှတ်ရက်တွင်း မပြီးစီး၍ ရပ်ဆိုင်းခြင်းဖြစ်ကြောင်း FMI ကုမ္ပဏီက ထုတ်ပြန်သည်။ ‘‘ယခုကဲ့သို့ သဘောတူစာ ချုပ်ကို ရပ်စဲလိုက်သဖြင့် FMI ကုမ္ပဏီ၏ လုပ်ငန်းလည်ပတ်မှုအ ပေါ်တွင် ပြောင်းလဲမှုတစ်စုံတစ် ရာရှိမည်မဟုတ်ကြောင်းကိုလည်း အသိပေးအပ်ပါသည်’’ဟု အဆိုပါကြေညာချက်တွင် ဖော်ပြထား သည်။ Asia Golden Glory Development ကုမ္ပဏီ၏ ရှယ် ယာ ၃၀ ရာခိုင်နှုန်းဖြစ်သည့် အစု ရှယ်ယာ တစ်သန်းကို တစ်စုလျှင် ကျပ် ၁,၀၀၀ နှုန်းဖြင့် မတည်ရင်း နှီးငွေ ကျပ်တစ်ဘီလီယံ ရင်းနှီး မြှုပ်နှံရန် FMI ကုမ္ပဏီက ၂၀၁၇ မေလ ၆ ရက်တွင် လက်မှတ်ရေး ထိုးခဲ့သည်။ FMI ကုမ္ပဏီက ၂၀၁၇ ဒီဇင်ဘာ ၂၉ ရက်၌ အစုရှယ်ယာ၀ယ်ယူမှု နောက်ဆုံးအခြေအနေထုတ်ပြန်ခဲ့သည်။ အဆိုပါသဘောတူညီချက် အရ FMI ကုမ္ပဏီသည် စီမံကိန်း ဖွံ့ဖြိုးရေး၊ တည်ဆောက်ရေး၊ လည်ပတ်ရေးနှင့် ထိန်းသိမ်းရေး လုပ်ငန်းများဆောင်ရွက်ရမည် ဖြစ်သည်။ သို့သော် ယင်းကုမ္ပဏီသည် ဖြည့်ဆည်းရမည့် အချက်များကို သတ်မှတ်ရက်အတွင်း မပြီးစီးသည့်အပြင် ထပ်မံသက်တမ်းတိုးသည့်တိုင် မပြီးသေး၍ FMI ကုမ္ပဏီက ရပ်စဲခြင်းဖြစ်သည်ဟု ဆိုသည်။ ရေနီစီမံကိန်းသည် ပဲခူးတိုင်း ရေနီမြို့နယ်တွင် ဧက ၂,၀၀၀ ခန့်ရှိ စက်မှုဇုန်ဖွံ့ဖြိုးရေးစီမံကိန်းဖြစ်ပြီး အာရှလမ်းမကြီးဘေးတွင် တည်ရှိသည်။ ထိုစီမံကိန်းပထမအဆင့်၌ အထည်ချုပ်၊ စက္ကူ၊ ပျော့ဖတ်၊ ကုန်လှောင်ရုံစသည့် အပေါ့စားစက်မှုလုပ်ငန်းများပါ၀င်သည်။",business,0
အစိုးရသက်တမ်း ၂ နှစ် ကျော်တွင် မြန်မာနိုင်ငံရင်းနှီးမြှုပ်နှံမှုကော်မရှင်ကို ပြောင်းလဲဖွဲ့စည်းပြီး နိုင်ငံအတွက် အကျိုးရှိမည့် လုပ်ငန်းများကို ပြည်ပထွက်၍ ဖိတ်ခေါ်မည်ဟု ကော်မရှင်အတွင်းရေးမှူး ဦးအောင်နိုင်ဦးက ပြောသည်။ မြန်မာနိုင်ငံတွင် ရင်းနှီးမြှုပ် နှံလိုသည့် နိုင်ငံခြားစီးပွားရေးလုပ် ငန်းရှင်များထံ မြန်မာနိုင်ငံရင်းနှီး မြှုပ်နှံမှုအဖွဲ့၀င်များဖြစ်စေ၊ သက် ဆိုင်ရာနိုင်ငံရှိ စီးပွားရေးသံမှူး များကဖြစ်စေ ကိုယ်တိုင်သွားရောက် ရှင်းပြပြီး ရင်းနှီးမြှုပ်နှံမှုဖိတ်ခေါ်မည့် အစီအစဉ်ဖြစ် ကြောင်း ၎င်းကဆိုသည်။ ‘‘ကိုယ်လိုချင်တဲ့ ရင်းနှီးမြှုပ် နှံသူတွေကို အပြင်ထွက်ပြီး ဖိတ် ခေါ်တဲ့ လုပ်ငန်းတွေကို ကျွန်တော် တို့ လုပ်သွားမှာပါ’’ဟု ဦးအောင် နိုင်ဦးက ဇွန်လ ၂၅ ရက် သတင်း စာ ရှင်းလင်းပွဲတွင် ပြောကြားသည်။ ကျန်ရှိနေသည့် အစိုးရသက်တမ်းသုံးနှစ်အတွင်း ငွေထုပ်ကြီးကြီးဖြင့် ရန်ကုန်မြို့သို့ လာ ရောက်ရင်းနှီးမြှုပ်နှံမည့် နိုင်ငံခြား သားစီးပွားရေးလုပ်ငန်းရှင်များကို ပြည်ပထွက်၍ ခေါ်ဆောင်မည်ဟု ရန်ကုန်တိုင်းဒေသကြီး ၀န်ကြီး ချုပ် ဦးဖြိုးမင်းသိန်းကလည်း ပြောကြားထားသည်။ ပြည်တွင်း၊ ပြည်ပရင်းနှီးမြှုပ် နှံမှုများ လျင်မြန်စွာ ခွင့်ပြုနိုင်ရန် ရင်းနှီးမြှုပ်နှံမှုကော်မရှင်အစည်းအေ၀းကို တစ်လတစ်ကြိမ်မှ တစ်လ နှစ်ကြိမ်ပြောင်းလဲကျင်းပမည် ဖြစ်ပြီး အဆိုပြုလွှာများ စိစစ်ရာတွင် ဥပဒေက သတ်မှတ်ထားသည့် ရက်ထက်ပိုမိုမြန်ဆန်စွာခွင့်ပြုပေးနိုင်ရန် မြန်မာနိုင်ငံ ရင်းနှီးမြှုပ်နှံမှုကော်မရှင်က ပြင်ဆင်နေ ကြောင်း ၎င်းကဆိုသည်။ ပြည်တွင်း၊ ပြည်ပရင်းနှီးမြှုပ် နှံမှုများ လျင်မြန်စွာခွင့်ပြုပေးနိုင် ရေးသည် မြန်မာနိုင်ငံ ရင်းနှီးမြှုပ်နှံ မှုကော်မရှင်တစ်ခုတည်းသာမက ၀န်ကြီးဌာနများ၏ ခွင့်ပြုမိန့်များ ကလည်း အရေးကြီးကြောင်း ၎င်း က ပြောသည်။ စီးပွားရေးလုပ်ငန်းများအ တွက် ရင်းနှီးမြှုပ်နှံရန် သက်ဆိုင် ရာ ၀န်ကြီးဌာနများမှ ခွင့်ပြုမိန့် တောင်းခံရခြင်းသည် ယခင်အစိုးရ လက်ထက်ကတည်းက အချိန်ကြာမြင့်သည့် ပြဿနာများရှိခဲ့ကြောင်း မြန်မာနိုင်ငံကုန်သည်များနှင့် စက်မှုလက်မှုလုပ်ငန်းရှင်အသင်းချုပ် ဒုတိယဥက္ကဋ္ဌတစ်ဦးက ပြောသည်။ မြန်မာနိုင်ငံတွင် စီးပွားရေး လာရောက်လုပ်ကိုင်သူများသည် မြန်မာနိုင်ငံ ရင်းနှီးမြှုပ်နှံမှုကော်မ ရှင်နှင့် ဆက်သွယ်ဆောင်ရွက်ရာ ၌ မရေရာမှုများ၊ အချိန်ကြန့် ကြာမှုများ မဖြစ်စေရန် ပြင်ဆင်မှု များပြုလုပ်နေကြောင်း ဦးအောင် နိုင်ဦးက ဆိုသည်။ ပြည်တွင်း၊ ပြည်ပရင်းနှီးမြှုပ် နှံသူများအနေဖြင့် မြန်မာနိုင်ငံ တွင် အလွယ်တကူစီးပွားရေးလာရောက် လုပ်ကိုင်နိုင်ရန် ပြင်ဆင် နေပြီး လုပ်ထုံးလုပ်နည်းများ၊ စံသတ်မှတ်ချက်များကို DICA ၀က်ဘ်ဆိုက်တွင် လေ့လာနိုင်ကြောင်း ၎င်းက ဆိုသည်။,business,0
"နိုင်ငံခြားငွေလဲနှုန်းနှင့် ကမ္ဘာ့ရေနံစိမ်းဈေးမြင့်တက်လာ သော်လည်း ပြည်တွင်းစက်သုံးဆီ ဈေးနှုန်း အပြောင်းအလဲမရှိဘဲ တည်ငြိမ်နေသည်။ ပြည်တွင်း စက်သုံးဆီဈေး သည် ဇွန်လ ၂၉ ရက်၌ အောက် တိန်း-92 တစ်လီတာကျပ် ၈၇၀၊အောက်တိန်း -95 တစ်လီတာကျပ် ၉၂၀၊ ဒီဇယ်တစ်လီတာကျပ်၉၀၀၊ ပရီမီယံဒီဇယ်တစ်လီတာ လျှင် ၉၁၅ ကျပ်နှုန်းဖြင့် ရောင်း ချနေသည်။ ယင်းဈေးနှုန်းသည် ပြီးခဲ့ သည့် တစ်ပတ်ကျော်ကတည်းက ဖြစ်ပြီး ဇွန်လဆန်းပိုင်းကထက် တစ်လီတာလျှင် ကျပ် ၁၀ စီလျော့ကျသည်။ ထိုသို့ ပြည်တွင်းစက်သုံးဆီ ဈေးနှုန်း တည်ငြိမ်နေသော်လည်း ကန်ဒေါ်လာလဲနှုန်းသည် ယခုရက်ပိုင်းအတွင်း ဆက်တိုက်မြင့်တက် နေသည်။ ဇွန်လ ၂၉ ရက်၌ တစ်ဒေါ်လာ ၁,၃၉၇ ကျပ်အထိရှိနေပြီး လလယ်ပိုင်းကထက် ကျပ်၅၀ ခန့် မြင့်တက်လာသဖြင့် စက်သုံးဆီဈေးနှုန်းပါ လိုက်ပါမြင့်တက် မည်ကို ယာဉ်မောင်း အချို့က စိုးရိမ်နေသည်။ ‘‘စက်သုံးဆီဈေးက ကျမယ် ရှိသေးတယ်။ ဒေါ်လာဈေးတက် လာတော့ ဆီဈေးပါလိုက်တက် မလားလို့ စောင့်ကြည့်နေရတာ ပေါ့။ ဆိုင်တွေကတော့ လော လောဆယ်ဈေးပြောင်းဖို့ မရှိသေး ဘူးပြောတာပဲ’’ဟု အငှားယာဉ် မောင်းဦးထွန်းမြင့်က ပြောကြားသည်။ ထို့အပြင် ကမ္ဘာ့ရေနံစိမ်း ဈေးသည် ဇွန်လ ၂၉ ရက်တွင် တစ် စည် ၇၆ ဒေါ်လာသို့ ရောက်ရှိ ပြီး ယင်းလလယ်ပိုင်းထက် လေး ဒေါ်လာခန့် မြင့်တက်ခဲ့သည်။",business,0
"မြန်မာ-တရုတ်နယ်စပ် မူဆယ်မြို့တွင် ငွေလွှဲလုပ်ငန်းအ များစု ဇွန်လ ၂၅ ရက်တွင် လုပ်ငန်းပြန်လည်စတင်သဖြင့် တရုတ်ယွမ်ငွေတန်ဖိုးမြင့်တက်လာကြောင်း မူဆယ်မြို့ရှိ ကုန်သည်များက ပြောသည်။ မူဆယ်မြို့ရှိ ငွေလွှဲလုပ်ငန်း အများစုလုပ်ငန်းရပ်နားသည့် ဇွန် လ ၁၂ ရက်တွင် ယွမ်ငွေတန်ဖိုး သည် တစ်ယွမ်လျှင် ၂၀၄ ကျပ်ခန့်သာရှိပြီး ဇွန်လ ၂၅ ရက်တွင် တစ်ယွမ်လျှင် ၂၀၉ ကျပ်သို့ မြင့် တက်လာသည်။ တရုတ်နိုင်ငံတွင် မြန်မာကုန် သည်များ ဘဏ်ငွေစာရင်းများ အပိတ်ခံရပြီးနောက် မူဆယ်နယ် စပ်ရှိ ငွေလွှဲလုပ်ငန်းလုပ်ကိုင်သူအများစု လုပ်ငန်းများခေတ္တရပ်နားခဲ့သည်။ ‘‘တရုတ် ငွေလွှဲသမားတွေ အလုပ်မလုပ်တော့ ဆန်ပို့သူတွေ လည်း အခက်အခဲဖြစ်နေတယ်။ ပြန်ဖွင့်ပြီဆိုတော့ အဆင်ပြေတာ ပေါ့’’ဟု ဘုရင့်နောင် ဆန်ကုန် စည်ဒိုင်မှ အတွင်းရေးမှူး ဦးသန်း ဦးက ပြောသည်။ ငွေလွှဲလုပ်ငန်းများ ပြန်လည် စတင်နိုင်ခြင်းကြောင့် မူဆယ်ကုန် သွယ်ရေးဇုန်မှ ဆန်အိတ်ရေ ၄၀,၀၀၀ ၊ သကြားအိတ်ရေ ၃၀,၀၀၀ ခန့် တရုတ်နိုင်ငံသို့ ရောင်းချနိုင်ကြောင်း မူဆယ် ဆန်ကုန်စည်ဒိုင်မှ တာ၀န်ရှိသူတစ်ဦးက ပြောသည်။ တရုတ်နိုင်ငံသို့ ဆန်ရောင်း ချရာတွင် ပြည်တွင်း၌ ဆန်ဈေး မြင့်တက်နေခြင်းကြောင့် ဆန်တစ်အိတ်ဈေးနှုန်း သုံးယွမ်ခန့်ဈေး တက်လာသည်။ မူဆယ်မြို့တွင် ရက် ၉၀ နွေဆန်ရှယ်အမျိုးအစား ဆန်တစ်အိတ်လျှင် ၁၄၂ ယွမ်မှ ၁၄၅ ယွမ်ဈေးတက်သည်။ မြန်မာနိုင်ငံမှ ကုန်သည်များ သည် နှစ်နိုင်ငံကုန်သွယ်ရေးလုပ် ငန်းများအဆင်ပြေစေရန် တရုတ် နိုင်ငံရှိ ဘဏ်များတွင် ငွေစာရင်း များဖွင့်လှစ်ထားသည်။ ထို့အပြင် တစ်နိုင်တစ်ပိုင်ကုန်ပစ္စည်းတင်ပို့သူများနှင့် တရုတ်နိုင်ငံမှ ကုန်ပစ္စည်း တင်သွင်းလိုသူများအတွက် ကြားခံ၀န်ဆောင်မှုပေးနေသည့် ငွေလွှဲလုပ်ငန်းလုပ်ကိုင်သူများက တရုတ်ဘဏ်များတွင် ငွေစာရင်းများဖွင့်လှစ်ထားသည်။ ပြီးခဲ့သည့် မတ်လကုန်ပိုင်း တွင် ရွှေလီမြို့ရှိ တရုတ်ဘဏ်များ က မြန်မာငွေစာရင်းများ ပိတ်ခဲ့ချိန်တွင် ကုန်သည်များငွေစာရင်းနှင့် ငွေလွှဲလုပ်ငန်းလုပ်ကိုင်သူများ၏ ဘဏ်ငွေစာရင်းအများစုပါ၀င်ခဲ့သည်။ ထိုကဲ့သို့ ငွေစာရင်းများ အပိတ်ခံရမှုကြောင့် ငွေလွှဲလုပ်ငန်းလုပ်ကိုင်သူအများစု ဇွန်လ ၁၂ ရက်တွင် လုပ်ငန်းများရပ်နားခဲ့သည်။ လုပ်ငန်းများရပ်နားချိန်တွင် နှစ်နိုင်ငံကုန်သွယ်ရေး အခက်အခဲဖြစ်လာသောကြောင့် တရုတ်ကုန် သည်များက တရုတ် အစိုးရကို တောင်းဆိုသဖြင့် ယူနန်ပြည်နယ် ရွှေလီမြို့ရှိ မြန်မာကုန်သည်များ အား ငွေစာရင်းဖွင့်လှစ်ခွင့်ပြုထား သည့် တရုတ်လယ်ယာစိုက်ပျိုး ရေးဘဏ်၊ တရုတ်စက်မှုနှင့် ကူး သန်းရောင်း၀ယ်ရေးဘဏ်တို့က မြန်မာကုန်သည်များ၏ ငွေစာရင်းများပြန်လည်ဖွင့်လှစ်ပေးရန် တရုတ်ဗဟိုဘဏ်က စိစစ်နေသည်။",business,0
"Free to Air ရုပ်သံလိုင်း တစ်ခုဖြစ်သည့် MNTV သည် ဂျပန်နိုင်ငံရှိ Dream Vision Company (DVC) နှင့်ပူးပေါင်း ကာ ရုပ်သံထုတ်လွှင့်မှု အဆင့် မြှင့်တင်ခြင်းလုပ်ငန်းများ ဆောင် ရွက်မည်ဟု DVC တာ၀န်ရှိသူ များက ပြောသည်။ ဇွန်လ ၂၅ ရက်က ရန်ကုန် မြို့ Melia ဟိုတယ်တွင် MNTV ရုပ် သံလိုင်းနှင့်အတူ ပူးပေါင်းတင် ဆက်မည့် DVC ကုမ္ပဏီ မိတ်ဆက်ခြင်း အခမ်းအနား ပြုလုပ်ခဲ့သည်။ MNTV နှင့် Dream Vision Company ပူးပေါင်းထုတ်လွှင့် မည် အစီအစဉ်သစ်များတွင် မိုရီ ဆာကီ၀င်း (အ၀င်း) က စီစဉ်တင် ဆက်သူအဖြစ် ပါ၀င်သည့် Win Show Time, မြန်မာ့ရိုးရာ လက်ေ၀့ှများအကြောင်း၊ ကာတွန်းကားများ၊ MTV သီချင်းများ စသည်တို့ ထုတ်လွှင့်ပြသမည် ဖြစ်သည်။ ထို့အပြင် ကလေးသူငယ် များ ဗဟုသုတရစေမည့် ပရိုဂရမ် များ၊ နိုင်ငံခြားဇာတ်လမ်းများ၊ ဒရာမာဇာတ်လမ်းများ၊ သတင်း တိုက်ရိုက်ထုတ်လွှင့်မှု အစီအစဉ် များ စီစဉ်တင်ဆက်မည်ဟု DVCကုမ္ပဏီ မိတ်ဆက်ပွဲတွင် ကြေ ညာခဲ့သည်။ ‘‘အခုဆိုလို့ရှိရင် MNTV က တဖြည်းဖြည်း ပြောင်းလဲနေပါပြီ။ Plan လည်း လုပ်ထားပြီးပါပြီ။ စက်တင်ဘာလောက်ဆိုရင်တော့ ပိုပြီး သိသိသာသာ ပြောင်းလဲလာ မှာပါ။ လက်ရှိရှိနေတဲ့ အခြေအ နေကို DVC က ဦးဆောင်ဖို့အ တွက် ကုမ္ပဏီကို မိတ်ဆက်ပြတာ ပါ’’ ဟု DVC မှ တာ၀န်ရှိသူတစ် ဦးက ပြောသည်။ Dream Vision Company အနေဖြင့် လက်ရှိပြသနေသော MNTV ရုပ်သံလိုင်းကို အဆင့်မြှင့်တင်ပြသရန်သာ ဆောင်ရွက်မည်ဖြစ်ပြီး သီးခြား ချန်နယ်အဖြစ် ဆောင်ရွက်မည်မဟုတ်ကြောင်း DVC မှ တာ၀န်ရှိသူတစ်ဦးက ပြောသည်။",business,0
ယခုနှစ် မိုးကာလစပါး ဈေးသည် ယခင်နှစ်နှင့် နှိုင်းယှဉ်ပါက တင်းတစ်ရာလျှင် ကျပ်တစ် သိန်းမှ တစ်သိန်းခွဲအထိ ဈေးမြင့်တက်လာကြောင်း တောင်သူများ က ပြောသည်။ ယခင်နှစ်က တင်းတစ်ရာ လျှင် ကျပ်လေးသိန်းခွဲမှ ငါးသိန်း အထိရှိသည့် ငစိန်ဆန်စပါးသည် ယခုနှစ်တွင် ကျပ်ခြောက်သိန်းခန့်အထိ ပေါက်ဈေးရှိနေသည်။ ယခင်နှစ်က တင်းတစ်ရာလျှင် ကျပ်ငါးသိန်းခန့် ပေါက်ဈေးရှိ သည့် ဧည့်မထစပါးသည် ယခုနှစ် တွင် ကျပ်ခြောက်သိန်းခွဲမှ ခုနစ် သိန်းအထိ ပေါက်ဈေးရှိနေသည်။ ယခင်နှစ်က တင်းတစ်ရာလျှင် ကျပ်ရှစ်သိန်းမှ ကိုးသိန်းအထိ ပေါက်ဈေးရှိခဲ့သည့် ပေါ်ဆန်း စပါးသည် ယခုနှစ်တွင် ကျပ် ၁၀ သိန်းကျော် ပေါက်ဈေးရှိနေ သည်။ ‘‘ဆန်ကလည်း ဈေးတက် လာတယ်။ တစ်ဧကအတွက် သွင်း အားစုစရိတ်၊ အလုပ်သမားစ ရိတ် စုစုပေါင်းတစ်သိန်းလောက် ပိုကျလာတယ်။ ပြီးတော့ တရုတ် တို့၊ ဥရောပတို့ကလည်း ဆန်တွေ ဝယ်လာတာများတော့ စပါးဈေး လည်း မြင့်တက်လာတယ်ထင်ပါ တယ်’’ဟု လွတ်လပ်သော တောင် သူလယ်သမားများအသင်းဥက္ကဋ္ဌ ဦးသိန်းအောင်က ပြောသည်။ ယင်းကဲ့သို့ စပါးဈေးတက် လာသဖြင့် တောင်သူများ အကျိုး အမြတ် ပိုမို ရရှိလာကြောင်း တောင်ငူခရိုင် ထန်း တပင်မြို့နယ် ဒေသခံတောင်သူ ဦးစိုးနိုင်က ပြောသည်။ ‘‘အရင်နှစ်ထက်စာရင် စပါး ဈေးတွေက တက်လာတယ်။ ဘာ ကြောင့်တက်တယ်ဆိုတာ အတိ အကျမသိရပေမယ့် ပြည်ပဝယ် လက်တွေရှိလို့ ဈေးတက်လာ တယ်လို့တော့ ထင်ပါတယ်။ ပေါ် ဆန်းရွေးလို့ခေါ်တဲ့ စပါးက အရင် နှစ်က တင်းတစ်ရာကို ကျပ် ခြောက်သိန်းလောက်ပဲ ပေါက် ဈေးရှိတယ်။ အခုနှစ်က ခုနစ်သိန်း ခွဲအထိ ပေါက်ဈေးရှိနေတယ်’’ဟု ပြည်မြို့ ဒေသခံတောင်သူ ဒေါ်ဌေးဌေးက ပြောသည်။ ယခင်နှစ်က တင်းတစ်ရာ လျှင် ကျပ်ခုနစ်သိန်းခွဲရှိသည့် သုခ (၂)စပါးသည် ယခုနှစ်တွင် ကျပ် ရှစ်သိန်းခွဲ၊ ယခင်နှစ်က ကျပ်ခြောက်သိန်းဈေးရှိသည့် ရွှေဝါထွန်းစပါးသည် ယခုနှစ်တွင် ကျပ်ခုနစ်သိန်းခွဲ၊ ယခင်နှစ်က ကျပ်ခြောက်သိန်း ပေါက်ဈေးရှိသည့် ဆင်းသုခစပါးသည် ယခုနှစ်တွင် ကျပ်ခြောက်သိန်းခွဲ၊ ယခင်နှစ်က ကျပ်ခြောက်သိန်းခွဲ ပေါက်ဈေး ရှိသည့် ရွှေမန်းစပါးသည် ယခု နှစ်တွင် ကျပ်ခုနစ်သိန်းခွဲ ပေါက် ဈေးရှိကြောင်း တောင်သူများက ဆိုသည်။,business,0
"ပြည်တွင်းငွေကြေးဈေး ကွက်တွင် ကန်ဒေါ်လာတန်ဖိုး ဆက်တိုက် မြင့်တက်နေသော် လည်း မကြာမီပြန်လည်တည်ငြိမ် လာမည်ဟု စီးပွားရေးလုပ်ငန်းရှင် အချို့က ခန့်မှန်းသည်။ ငွေကြေးဈေးကွက်တွင် ဇွန် လ ၂၅ ရက်က တစ်ဒေါ်လာလျှင် ပျမ်းမျှပေါက်ဈေး ၁,၃၇၃ ကျပ်မှ ၁,၃၈၀ အကြား ဈေးဖွင့်ခဲ့သည်။ ဗဟိုဘဏ်ရည်ညွှန်း ငွေလဲနှုန်း သည်လည်း တစ်ဒေါ်လာလျှင် ၁,၃၇၇ ကျပ်ရှိသည်။ လက်ရှိ ဒေါ်လာတန်ဖိုးသည် ဇွန်လဆန်းနှင့် နှိုင်းယှဉ်ပါက တစ် ဒေါ်လာလျှင် ကျပ် ၃၀ ခန့် ဈေးမြင့်တက်လာသည်။ ဗဟိုဘဏ်ရည် ညွှန်းငွေလဲနှုန်းသည် တစ်လအ တွင်း တစ်ဒေါ်လာ ၂၃ ကျပ်မြင့်တက်လာသည်။ မူဆယ်နယ်စပ်မှ မြန်မာကုန်သည်များ၊ ငွေလွှဲလုပ်ငန်းလုပ် ကိုင်သူများ၏ဘဏ်ငွေစာရင်းအ ပိတ်ခံရခြင်းကြောင့် ငွေလွှဲဝန် ဆောင်မှုလုပ်ကိုင်သူများ လုပ်ငန်း များရပ်နားထားခြင်း၊ စက်သုံးဆီ၊သကြား ပြည်ပမှ တင်သွင်းနေ ခြင်း၊ မိုးရာသီတွင် ပို့ကုန်နည်း ခြင်းတို့အပြင် အစိုးရဝန်ကြီးဌာန များ နိုင်ငံခြားငွေကိုယ်တိုင်ရှာဖွေ သုံးစွဲရမည်ဆိုသည့် သတင်းများ ကြောင့် ဒေါ်လာဈေးမြင့်တက် ခြင်းဖြစ်ကြောင်း စီးပွားရေးလုပ် ငန်းရှင်အချို့က ပြောသည်။ မူဆယ်နယ်စပ်မှ ငွေလွှဲလုပ် ငန်းလုပ်ကိုင်သူများက လုပ်ငန်း ပြန်လည် လုပ်ကိုင်လာခြင်းကြောင့် လာမည့်အပတ်များတွင် ဒေါ်လာဈေး ပြန်လည်တည်ငြိမ်လာနိုင် ကြောင်း ပို့ကုန်၊ သွင်းကုန်လုပ် ငန်းရှင် ဒေါက်တာစိုးထွန်းက ပြော သည်။ ‘‘တရုတ်က ငွေတွေဝင်လာ တော့မှာဆိုတော့ လာမယ့်အပတ် မှာ ဈေးပြန်ငြိမ်မယ်လို့ မှန်းနေကြ တယ်’’ဟု ဒေါက်တာစိုးထွန်းက ပြောသည်။ မြန်မာနိုင်ငံတွင် မိုးရာသီ ပို့ ကုန်နည်းချိိန်၌ ကန်ဒေါ်လာတန် ဖိုး မြင့်တက်လေ့ရှိသော်လည်း စီးပွားရေးကျဆင်းချိန်တွင် ဒေါ် လာတန်ဖိုးမြင့်တက်ခြင်းက စားသုံးသူအတွက် အခက်အခဲဖြစ်စေ ကြောင်း မြန်မာနိုင်ငံ ကုန်သည် များနှင့် စက်မှုလက်မှုလုပ်ငန်းရှင် များအသင်းချုပ် ဒုဥက္ကဋ္ဌ ဒေါက် တာမောင်မောင်လေးက ပြော သည်။ စားသောက်ကုန်များကအစ လူသုံးကုန်များ၊ စက်မှုထုတ်ကုန် များ ပြည်ပမှ တင်သွင်းနေရသော နိုင်ငံတွင် အဓိကနိုင်ငံခြားသုံးငွေ ဒေါ်လာတန်ဖိုးမြင့်တက်ခြင်းက ငွေကြေးဖောင်းပွမှုနှင့် ကုန်ပစ္စည်းဈေးနှုန်းမြင့်တက်မှု ဖြစ်စေကြောင်း စီးပွားရေးပညာရှင်အချို့က အစိုးရကို သတိပေးထားသည်။",business,0
"တရုတ်ဗဟိုဘဏ်က အပိတ်ခံထားရသော မြန်မာနိုင်ငံ သားပိုင်ငွေစာရင်းများ ပြန်လည် ဖွင့်လှစ်ပေးရန် စိစစ်နေကြောင်း မူဆယ်မြို့ရှိ ကုန်သည်အချို့က ပြောသည်။ ယူနန်ပြည်နယ် ရွှေလီမြို့ရှိ မြန်မာကုန်သည်များ ငွေစာရင်း ဖွင့်လှစ်ခွင့်ပြုထားသည့် တရုတ်လယ်ယာစိုက်ပျိုးရေးဘဏ်၊ တရုတ်စက်မှုနှင့် ကူးသန်းရောင်း ၀ယ်ရေးဘဏ်တို့က ငွေစာရင်း များ ပြန်လည်ဖွင့်လှစ်ပေးရန် တရုတ်ဗဟိုဘဏ်က စတင်စိစစ် နေသည်။ မြန်မာကုန်သည်များ ငွေ စာရင်း အပိတ်ခံရခြင်းကြောင့် ကုန်ပစ္စည်းများ ရောင်းချရာတွင် အခက်ကြုံနေသဖြင့် ယူနန်ပြည်နယ် အစိုးရကိုတင်ပြပြီး တရုတ် ဗဟိုဘဏ်က စိစစ်ဆောင်ရွက် နေကြောင်း မူဆယ်မြို့မှ ကုန် သည်အချို့က ပြောသည်။ မြန်မာ - တရုတ် နှစ်နိုင်ငံ ကုန်သွယ်ရာတွင် ငွေကြေးလွဲှ ပြောင်းမှု လွယ်ကူစေရန် မြန်မာ ကုန်သည်များက ရွှေလီမြို့ရှိ တရုတ်ဘဏ်များတွင် ငွေစာရင်း ဖွင့်လှစ်ထားသည်။ ပြီးခဲ့သည့် လများက တရုတ်အစိုးရက လောင်းကစားမှုများနှင့် ဆက်စပ်၍ ဘဏ်စာရင်းပိတ်ပြီး စစ်ဆေးရာတွင် မြန်မာကုန်သည်များ၏ ဘဏ်စာ ရင်းများ ပါ၀င်ခဲ့သည်။ ထိုသို့ ဘဏ်စာရင်းအပိတ်ခံ ရခြင်းကြောင့် မူဆယ်နယ်စပ်မှ ငွေလွှဲလုပ်ငန်း လုပ်ကိုင်သူအများ စုသည် ဇွန်လလယ်ကစတင်ပြီး လုပ်ငန်းများ ရပ်နားခဲ့သည်။ ယင်းကြောင့် မြန်မာနိုင်ငံမှ ဆန်၊ ပဲ၊ ပြောင်းဖူးစေ့ ပို့ကုန်လုပ်ငန်း များအတွက် အဆင်ပြေသော် လည်း တရုတ်နိုင်ငံမှ သွင်းကုန် သမားများ အခက်အခဲဖြစ်နေ ကြောင်း မူဆယ်မြို့မှ သွင်းကုန် လုပ်ငန်းရှင်တစ်ဦးက ပြောကြားသည်။ မြန်မာ-တရုတ်နယ်စပ်ကုန် သွယ်ရေးတွင် ယွမ်ငွေကိုသာ အဓိကထားအသုံးပြုပြီး ယွမ်ငွေ ဖြင့် ကုန်ပစ္စည်းများ ၀ယ်ယူရောင်း ချရာ၌ မြန်မာနိုင်ငံက ယွမ်ငွေကို တရား၀င်အသိအမှတ် မပြုထား သဖြင့် ပုဂ္ဂလိကဘဏ်၊ အစိုးရဘဏ်များနှင့် ချိတ်ဆက်ဆောင် ရွက်နိုင်ခြင်း မရှိကြောင်း မူဆယ်မြို့မှ ကုန်သည်အချို့ကပြောကြားသည်။ ထို့ကြောင့် နှစ်နိုင်ငံနယ်စပ် ကုန်သွယ်ရေးတွင် ယွမ်ငွေနှင့် မြန်မာကျပ်ငွေလဲလှယ်ခြင်း၊ လွဲှ ပို့ခြင်းကို တစ်နိုင်တစ်ပိုင်ငွေလွှဲ လုပ်ငန်းလုပ်ကိုင်သူများနှင့် ချိတ် ဆက်ဆောင်ရွက်နေသည်။ ငွေလွှဲ၀န်ဆောင်မှုလုပ်ကိုင် နေသူများက တရုတ်နိုင်ငံရှိ မြန်မာနိုင်ငံသားများကို ငွေစာရင်းဖွင့် လှစ်ခွင့်ပြုထားသော ဘဏ်များ တွင် စာရင်းဖွင့်လှစ်ပြီး ကုန်သည် များ ငွေလွဲှပြောင်းမှု၊ ငွေကြေးလဲ လှယ်မှု ဆောင်ရွက်နေသည်။ ယခုကဲ့သို့ ငွေလွဲှလုပ်ငန်း များ ခေတ္တရပ်တန့်ခြင်းကြောင့် နှစ်နိုင်ငံအကြား ငွေကြေးစီးဆင်း မှုခက်ခဲပြီး ကုန်သွယ်ရေးလုပ်ငန်း များပါ ထိခိုက်လာကြောင်း မူ ဆယ်မြို့ ပဲ၊ ပြောင်း၊ နှမ်းကုန်စည်ဒိုင်မှ ကုန်သည်တစ်ဦးက ပြော ကြားသည်။ လက်ရှိ ငွေလွဲှလုပ်ငန်းများ ရပ်နားထားခြင်းကြောင့် မူဆယ် မြို့တွင် မြန်မာ၊ တရုတ်ငွေလဲနှုန်း သတ်မှတ်ချက်မရှိဘဲ ကုန်သည် များကြား နားလည်မှုဖြင့် သတ် မှတ်ထားသည့် ကျပ် ၁,၀၀၀ လျှင်၄ ဒသမ ၇၉ ယွမ်ဖြင့် လဲနေရကြောင်း မူဆယ်မြို့မှ သွင်းကုန်လုပ်ငန်းရှင်တစ်ဦးက ပြောကြားသည်။",business,0
၂၀၁၈ ဘဏ္႑ာနှစ် နှစ်လခွဲအတွင်း ကုန်သွယ်မှုတန်ဖိုး ကန်ဒေါ်လာ ၇ ဒသမ ၄ ဘီလီယံရှိပြီး ယမန်နှစ် ကာလတူထက် ကန်ဒေါ်လာ ၁ ဘီလီယံခန့် ပိုမိုကုန်သွယ်ထား နိုင်ကြောင်း စီးပွားရေးနှင့် ကူးသန်းရောင်းဝယ်ရေး ဝန်ကြီးဌာနက ထုတ်ပြန်သော စာရင်းများတွင် ဖော်ပြထားသည်။ ၂၀၁၈ ဘဏ္႑ာနှစ် ဧပြီ ၁ ရက်မှ ဇွန်လ ၁၅ ရက်အထိ ပြည်ပပို့ကုန် ဒေါ်လာ ၃ ဒသမ ၁ ဘီလီယံ၊သွင်းကုန် ၄ ဒသမ ၂ ဘီလီယံကျော်ရှိပြီး စုစုပေါင်းဒေါ်လာ ၇ ဒသမ ၄ ဘီလီယံရှိသည်။ ၂၀၁၈ ဘဏ္႑ာနှစ် နှစ်လခွဲ အတွင်း ပို့ကုန်ကဏ္႑တွင် အထည် ချုပ်အပါအဝင် စက်မှုကုန်ချော များ ပြည်ပတင်ပို့ခြင်းသည် ဒေါ်လာ ၁ ဒသမ ၆ ဘီလီယံရှိခဲ့သည်။ ထိုပမာဏသည် ယမန်နှစ်ကာလ တူထက် ဒေါ်လာသန်း ၆၀၀ ကျော် ပိုများကြောင်း ဝန်ကြီးဌာနက ဆိုထားသည်။ အထည်ချုပ်လုပ်ငန်း တစ်ခုတည်းပင် ဒေါ်လာသန်း ၅၀၀ ကျော်ရရှိခဲ့သည်ဟု ဝန်ကြီးဌာနက ထုတ်ပြန်ထားသည်။ သွင်းကုန်တွင် စက်မှုကုန် ကြမ်းတင်သွင်းမှု ဒေါ်လာ ၁ ဒသမ ၇ ဘီလီယံကျော်ရှိပြီး ယမန်နှစ်ကာလတူထက် သန်း ၃၀၀ ခန့် ပိုခဲ့သည်။ ရင်းနှီးမြှုပ်နှံမှုလုပ်ငန်းများ အတွက် လိုအပ်သည့် ကုန်ပစ္စည်းတင်သွင်းမှုဒေါ်လာ ၁ ဘီလီယံခွဲရှိပြီး ယမန်နှစ်ကာလတူထက် သန်း ၁၅၀ ပိုမိုတင်သွင်းခဲ့သည်ဟု ဆိုထားသည်။ လူသုံးကုန်ပစ္စည်း တင်သွင်းမှုတွင် ဒေါ်လာသန်း ၉၀၀ ခန့်ရှိသော်လည်း ယမန်နှစ်ကာလ တူထက် အနည်းငယ်လျော့နည်းကြောင်း ထုတ်ပြန်ထားသည်။ နယ်စပ်ကုန်သွယ်မှုများတွင် စုစုပေါင်းကုန်သွယ်မှု ၁ ဒသမ ၆ ဘီလီယံရှိပြီး ယမန်နှစ် ကာလ တူထက် သန်း ၁၃၀ ခန့် ပိုကြောင်း ဆိုသည်။,business,0
"ရန်ကုန်မြို့သစ်တွင် မြေဈေးကို သီလဝါအထူးစီးပွားဇုန်မြေဈေး ထက် လျှော့ပေးမည်ဖြစ်ပြီး အလုပ် သမားဦးရေ ခန့်အပ်နိုင်မှုအပေါ် မူတည်ပြီး ဈေးသတ်မှတ်မည်ဟု ရန်ကုန်မြို့သစ် ဖွံ့ဖြိုးတိုးတက်ရေး ကုမ္ပဏီ (NYDC) ဒုဥက္ကဋ္ဌနှင့် အမှုဆောင်အရာရှိချုပ် ဦးသိမ်းဝေက ပြောသည်။ ဇွန်လ ၂၃ ရက်က ရန်ကုန်မြို့ ရှိ ကုန်သည်များနှင့် စက်မှုလက်မှု လုပ်ငန်းရှင်များအသင်းချုပ်တွင် ကျင်းပသော ရန်ကုန်မြို့သစ်နှင့် စပ်လျဉ်းသည့် ဆွေးနွေးပွဲ၌ ယင်း သို့ ပြောကြားသည်။ ‘‘မြေဈေးက ခင်ဗျား(လုပ် ငန်းရှင်)က လူဘယ်နှယောက်ခန့် နိုင်လဲပေါ်မှာ သတ်မှတ်တယ်။ လူ ၅၀ ပဲ ခန့်မယ်ဆို သီလဝါလိုဈေးပဲ။ သူ့နောက်လိုက်သတ်မှတ်မယ်။ လူငါးသောင်းခန့်နိုင်ရင် အလကား ပေးရင်ပေးမယ်။ ကျွန်တော့်မူတည် ချက်က လူနှစ်သန်းအလုပ်ရဖို့’’ဟု ဦးသိမ်းဝေက ပြောသည်။ ရန်ကုန်မြို့တောင်ပိုင်းရှိ သီ လဝါအထူးစီးပွားရေးဇုန်တွင် မြေ ဈေးသည် တစ်မီတာပတ်လည် လျှင် ၈၃ ဒေါ်လာရှိနေပြီး စက်ရုံတစ်ခုကို လူ ၅၀ ခန့်သာ အလုပ်ပေးနိုင်သည်။ ထို့ကြောင့် ရန်ကုန်မြို့သစ်ရှိ စက်မှုမြေများတွင် လုပ်သားများများ ခန့်အပ်ပေးမည့် လုပ်ငန်းရှင်များကို ဆွဲဆောင်မည်ဖြစ်ပြီး လူနှစ်သန်းအလုပ်ရရန် ဖြစ်သည်ဟု ဦးသိမ်းဝေကပြော သည်။ လက်ရှိတွင် တရုတ်အစိုးရ ပိုင် CCCC ကုမ္ပဏီကို ရွေးချယ် ထားပြီး တံတားနှစ်စင်း၊ ၂၆ ကီလို မီတာအရှည်ရှိ လမ်းမ၊ မြေသိမ်းသူ များ နေရာပြန်ချရန် ၂၆ ကီလိုမီတာ(ဧက ၆,၅၀၀ ခန့်) အကျယ်ရှိ ရွာမြို့၊ အလုပ်အကိုင်အတွက် စက်မှုဇုန်၊ လျှပ်စစ်မီး၊ ရေနှင့် ရေ ဆိုးစွန့်ပစ်သည့် စနစ်ဟူသည့် လုပ်ငန်းခုနစ်ခု စတင်လုပ်ကိုင်မည် ဖြစ်ကြောင်း ဦးသိမ်းဝေက ပြော သည်။ ထိုလုပ်ငန်းများအတွက် ကုန်ကျစရိတ် ဒေါ်လာ နှစ်ဘီလီယံဖြစ်ပြီး ယင်းအတွက် ကျခံနိုင်မည့် ကုမ္ပဏီကို ရွေးချယ်ထားခြင်းဖြစ် သည်ဟု ဦးသိမ်းဝေကပြောသည်။ ‘‘မြို့သစ်မှာ လူနှစ်သန်းက ရန်ကုန်မြို့ကို တက်မလာဘူး အာမခံနိုင်မလား။ တက်လာမယ် ဆို အခု တံတားနှစ်စင်းနဲ့ အဆင် ပြေပါ့မလား။ ကားလမ်းတွေတော့ ရှင်းတယ်။ နေပြည်တော်လို မြို့ ကြီးဖြစ်သွားမလား။ အလုပ်မဖြစ် တဲ့ မြို့သစ်ဖြစ်သွားမလား’’ ဟုအင်ဂျင်နီယာ ဦးမျိုးမြင့်က မေးခွန်းထုတ်သည်။ ရန်ကုန်မြို့သစ်စီမံကိန်း တစ်ခုလုံးကို လေ့လာဆန်းစစ်ရန် တရုတ် CCCC ကုမ္ပဏီနှင့် ရန်ကုန်တိုင်းအစိုးရတို့ပဏာမ မူဘောင် သဘောတူညီမှုစာချုပ် (Frame-work Agreement)ကို မေလတွင် လက်မှတ်ရေးထိုးခဲ့သည်။ CCCC သည် နိုင်ငံတကာဆောက်လုပ် ရေးကုမ္ပဏီဖြစ်ပြီး ၁၄၈ နိုင်ငံတွင် လုပ်ကိုင်နေသည့် အတွေ့အကြုံ ရှိကြောင်း ယင်းကုမ္ပဏီဥက္ကဋ္ဌက ပြောထားသည်။ ရန်ကုန်မြို့သစ်စီမံကိန်းကို ယခင်အစိုးရလက်ထက် စတင်ခဲ့ သည့် မြေနေရာရှိ မြေဧက ၂၀,၀၀၀ တွင် ပထမအဆင့် စတင် အကောင် အထည်ဖော်မည်ဖြစ်သည်။",business,0
ကမ္ဘာ့နိုင်ငံရေးဇာတ်ခုံတွင် လူ့အခွင့်အရေး ချိုးဖောက်သည့် ဗီလိန် နိုင်ငံအဖြစ် ပုံဖော်ခံထားရသည့် မြန်မာနိုင်ငံ၌ ဥရောပနိုင်ငံကုမ္ပဏီများ ရင်းနှီးမြှုပ်နှံရန် တွန့်ဆုတ်ခဲ့သည်မှာ လအတန်ကြာပြီ ဖြစ် သည်။ အထူူးသဖြင့် လက်ရှိအစိုးရအပေါ် အနောက်နိုင်ငံမှ လုပ်ငန်း ရှင်များ၏ မချင့်မရဲရေချိန်သည် တဖြည်းဖြည်း မြင့်လာသည်ဟု လည်း ဆိုနိုင်ပါသည်။ ထိုသို့ဖြစ်ရန် အကြောင်းရင်း များ ရှိနေပါသည်။ ၂၀၁၇ ဩဂုတ်၂၅ ရက်တွင် ရခိုင်ပြည်နယ်မြောက် ပိုင်း၌ အကြမ်းဖက်တိုက်ခိုက်မှု များ ဖြစ်ပွားခဲ့ပြီးနောက် မြန်မာ့တပ်မတော်၏ နယ်မြေရှင်းလင်း ရေး ဆောင်ရွက်မှုများက နိုင်ငံ တကာ၏ အမြင်၌ အငြင်းပွားမှုများ ဖြစ်ပေါ်ခဲ့သည်။ နိုင်ငံတကာ အတွက် သင့်တင့်အားရဖွယ် အ ကြောင်းပြချက်များ လက်ရှိအစိုးရ တွင် မရှိခဲ့ပါ။ ရခိုင်ပြည်နယ် မြောက်ပိုင်း အဖြစ်အပျက်များ သည် ဂုဏ်သိက္ခာနှင့် လူ့အခွင့်အ ရေးစံနှုန်းများကို အမွှမ်းတင်သည့် ဥရောပနိုင်ငံများအတွက် စိတ်ပျက်ထိတ်လန့်ဖွယ် ဖြစ်ခဲ့သည်ဟု ဥရောပသံတမန်များက ပြော သည်။ ယင်း၏ အကျိုးရလဒ်အဖြစ် ‘အာရှ၏ နောက်ဆုံးထွန်းသစ်စ ဈေးကွက်’ဟု အနောက်ဥရောပ နိုင်ငံများက သတ်မှတ်ခဲ့သည့် မြန်မာနိုင်ငံသည် အခွင့်အရေး အချို့ကို လက်လွှတ်ဆုံးရှုံးခဲ့ရ သည်။ ဥရောပမှ ရင်းနှီးမြှုပ်နှံသူ လုပ်ငန်းရှင်များက မြန်မာနိုင်ငံကို စောင့်ကြည့်အနေအထား သွတ် သွင်းခဲ့ပြီး ဝင်ရောက်လာဖွယ်ရှိ သော စီးပွားရေးအင်အား အလုံး အရင်းများ ရပ်တန့်ခဲ့သည်။ အသွင်ကူးပြောင်းစ နိုင်ငံ တစ်ခုအတွက် လိုအပ်သည့် ရင်း နှီးမြှုပ်နှံမှုများကို အမေရိကန်၊ ဥရောပစီးပွားရေးလုပ်ငန်းများအ စား တရုတ်လုပ်ငန်းရှင်များ လာ ရောက်ရန်သာ မြန်မာက အားကိုးခဲ့ရသည်။ သို့သော် မြန်မာနိုင်ငံတွင် ဥပဒေလုပ်ထုံးလုပ်နည်း အားနည်းမှုများကြောင့် တရုတ် လုပ်ငန်းများကို ပိုမိုထိန်းချုပ်ရန် လိုအပ်လာသည်။ ထို့အတူ မြန်မာ့ စီးပွားရေးဖွံ့ဖြိုးရန် ဥရောပရင်းနှီး မြှုပ်နှံမှုများကိုလည်း ဆွဲဆောင် သင့်ကြောင်း ပညာရှင်များက အ ကြံပြုသည်။ အာဏာရ NLD ပါတီ၏ ထိပ်ပိုင်းခေါင်းဆောင်တစ်ဦးဖြစ် သူ မန္တလေးတိုင်းဝန်ကြီးချုပ် ဒေါက်တာဇော်မြင့်မောင်က မန္တလေး တိုင်းတွင် တရုတ်လုပ်ငန်းရှင်များ ၏ စီးပွားရေးလုပ်ငန်း များပြားလာ မှုကို ဥရောပစီးပွားရေးလုပ်ငန်း များနှင့် ထိန်းညှိလိုကြောင်း ဇွန်လဆန်းတွင် နေပြည်တော်၌ ကျင်းပ သည့် မြန်မာ-ဥရောပ စီးပွားရေးဖိုရမ်၌ ထုတ်ဖော်ပြောကြားသည်။ ပြည်သူအများစုလည်း တရုတ်လုပ်ငန်းထက် ဥရောပလုပ်ငန်းရှင်များ လာရောက်ရင်းနှီးမြှုပ် နှံမည်ကို ပိုမိုလိုလားသည်ဟု ပြည် တွင်းစီးပွားရေးလုပ်ငန်းရှင်အချို့က ပြောသည်။ ‘‘တရုတ်ဘက်က မြန်မာကို သယံဇာတထုတ်ယူတာမျိုးကို ဦးတည်တာများတယ်။ ဥရောပကုမ္ပဏီတွေက နည်းပညာနဲ့ ဝန်ဆောင်မှုလုပ်ငန်းတွေ လာလုပ်ကြတာများတယ်။ ဒါပေမဲ့ သူတို့ (တရုတ်)က လုပ်သာကိုင်သာရှိမှ ဝင်လေ့ရှိတာ။ ဘာပဲပြောပြော တရုတ် ထက် အနောက်နိုင်ငံက လုပ်ငန်း တွေက နိုင်ငံအတွက် ပိုပြီးအကျိုး သာတာပေါ့’’ဟု စီးပွားရေးလုပ်ငန်းရှင် ဦးအေးထွန်းက မှတ်ချက်ပြုသည်။ တရုတ်ရင်းနှီးမြှုပ်နှံမှုလုပ် ငန်းများဖြစ်သည့် တကောင်းနီ ကယ်စီမံကိန်းတွင်ပင် တရုတ်လုပ် ငန်းရှင်အလိုကျ စာချုပ်ပြင်ဆင် ပေးရသည်မှာ သုံးကြိမ်ရှိနေပြီး နောက်ဆုံးအကြိမ်သည် ၂၀၁၇ တွင်ဖြစ်သည်ဟု ဒီချုပ်ပါတီ စီးပွားရေးကော်မတီ အတွင်းရေးမှူး တာဝန်ဆောင်ရွက်ခဲ့သူ ဦးမင်းခင် ကဆိုသည်။ ထို့အတူ လက်ပံ တောင်းတောင် ကြေးနီစီမံကိန်း တွင်လည်း မြန်မာနိုင်ငံဘက်က ရသင့်ရထိုက်သည်များ မရဘဲ လက်ရှိအချိန်ထိ နစ်နာမှုများရှိနေ ဆဲဟု ၎င်းကဆိုသည်။ ‘‘တရုတ်ကလည်း ရင်းနှီးမြှုပ် နှံမှုကြီးတဲ့ဟာတွေရော လက်ရှိ လုပ်နေတာကလည်း နမူနာ ကောင်းကောင်းက သိပ်မတွေ့ သေးဘူး။ တရုတ်မှာ အရည်အ သွေးရှိတဲ့ လုပ်ငန်းတွေရှိပါတယ်။ ဘယ်လောက်ပဲ အရည်အသွေးရှိ လုပ်ငန်းလာလာ ကိုယ့်နိုင်ငံဘက် က ကိုယ်ခံအား (ဥပဒေ) ကောင်း မှ ထိန်းချုပ်ကြပ်မတ်နိုင်မယ်’’ဟု ဦးမင်းခင်ကပြောသည်။ တရုတ်အစိုးရပိုင် CRCC ကုမ္ပဏီ လုပ်ကိုင်ခွင့်ရထားသည့် ရန်ကုန်မြို့ ယာဉ်ကြောကျပ်တည်း မှု လျော့နည်းရေး ကျပ်ဘီလီယံ ၂၀ တန် ရန်ကုန်မြို့ ဗဟိုမီးပွိုင့် ထိန်းချုပ်စနစ်ပင် ၂၀၁၆ မတ်လ တွင် ပြီးစီးရမည်ဖြစ်သော်လည်း လက်ရှိ ၂ နှစ်ကျော်သည်အထိ မ ပြီးစီးသေးပေ။ အခြား အငြင်းပွား ဖွယ် တရုတ်စီမံကိန်းများစွာရှိနေ ဆဲဖြစ်သည်။ ထို့အပြင် မြန်မာနိုင်ငံ အ နောက်ပိုင်း ကျောက်ဖြူမြို့တွင် အကောင်အထည် ဖော်မည့် ကျောက်ဖြူအထူးစီးပွားရေးဇုန်ကို ကန်ဒေါ်လာ ခုနစ်ဘီလီယံ သတ်မှတ်ခြင်းကို မြန်မာအစိုးရခေါင်း ဆောင် ဒေါ်အောင်ဆန်းစုကြည်၏အကြံပေး ရှောင်တာနယ်က အပြင်းအထန် ဝေဖန်လာသည်။ ကျောက်ဖြူစီမံကိန်း တစ်ခုလုံးကို တရုတ်က ကန်ဒေါ်လာ ၇ ဒသမ ၅ ဘီလီယံ သတ်မှတ်ခဲ့ပြီး ၇၅ နှစ်လုပ်ကိုင်ခွင့်တောင်းခဲ့သည်။ ထိုအချက်ကို ရှောင်တာနယ်က ‘‘အဲဒါက ရူးမိုက်တာပါ’’ဟု ဝေဖန်ခဲ့ သည်။ ထို့ကြောင့် မြန်မာနိုင်ငံကို စီးပွားရေးအရ ကျင့်ဝတ်ရှိသည့် နိုင်ငံများမှ လုပ်ငန်းရှင်များ လာ ရောက်လုပ်ကိုင်ရန် လက်ရှိအစိုးရ ရော ပြည်သူလူထုကပါ လိုလား ကြသည်။ အထူးသဖြင့် ဂျပန်၊ ကိုရီးယား၊ အမေရိကန်နှင့် ၂၈ နိုင်ငံပေါင်းစည်းထားသည့် ဥရောပသမဂ္ဂလုပ်ငန်းရှင်များကို ပိုမိုမျှော် လင့်ကြသည်။ မြန်မာ-အီးယူ စီးပွားရေးဖိုရမ် (ဓာတ်ပုံ - နစ်ကီ) ‘‘တရုတ်လုပ်ငန်းတွေက ဒီ မှာ ကုန်ထုတ်ပြီး နိုင်ငံခြားပို့တာ။ တို့က အလုပ်အကိုင်ရတယ်။ ဥရောပနိုင်ငံတွေက ဒီမှာ ဈေး ကွက်လာဖြန့်ချင်တာ။ ဒါပေမဲ့ သူတို့လာရင် နိုင်ငံက ပုံရိပ်တက် တယ်။ သူတို့ရဲ့ စီမံခန့်ခွဲမှုပုံစံတွေ ရတယ်’’ဟု ရင်းနှီးမြှုပ်နှံမှုနှင့်ကုမ္ပဏီများ ညွှန်ကြားမှုဦးစီးဌာန ဒုတိယ ညွှန်ကြားရေးမှူးချုပ် ဦးသန်းအောင်ကျော်က ပြော သည်။ မြန်မာနိုင်ငံ၏ ပထဝီအနေ အထား၊ ဈေးကွက်အလားအလာ များက ဥရောပကုမ္ပဏီကြီးများ မျက်စိကျစရာပင်။ ထိုအလားအ လာများနှင့် လူ့အခွင့်အရေးဆိုင် ရာ အငြင်းပွားဖွယ် ပဋိပက္ခများ ကြား ဥရောပလုပ်ငန်းရှင်များအ တွက် မြန်မာနိုင်ငံသည် ‘အဆီ တဝင်းဝင်း၊ သဲတရှပ်ရှပ်’နှင့် အ သားဟင်းတစ်ခွက်လို ဖြစ်နေ သည်။ ဥရောပ လုပ်ငန်းရှင်များ သည် လူ့အခွင့်အရေးချိုးဖောက်မှုဆိုင်ရာ မေးခွန်းထုတ်ခံရသည့် နိုင်ငံတစ်ခုတွင် ရင်းနှီးမြှုပ်နှံရန် စဉ်းစားလေ့မရှိကြပေ။ တစ်ဖက် တွင်လည်း ရခိုင်ပြည်နယ်၌ ဖြစ်ပွားသည့် ပြည်တွင်းပဋိပက္ခတစ်ခု တည်းဖြင့် မြန်မာနိုင်ငံတွင် စီးပွား ရေးမလုပ်ရန် ၎င်းတို့အနေဖြင့် ဥပေက္ခာမပြုလိုကြပေ။ ထို့ကြောင့် မြန်မာအစိုးရ အား နိုင်ငံတကာစင်မြင့်ထက်တွင် ရခိုင်ပြည်နယ်မြောက်ဖျားမှ လူ့ အခွင့်အရေးဆိုင်ရာ ပြဿနာကို အလျင်အမြန်ဖြေရှင်းရန် တွန်း အားပေးလာသည်။ ‘‘မြန်မာနိုင်ငံကို ဝင်ချင်ပါ တယ်။ ဒါပေမဲ့ သံသယကြီးနေကြ တယ်’’ဟု မြန်မာနိုင်ငံဆိုင်ရာ ဆွီ ဒင်နိုင်ငံ သံရုံးအကြီးအကဲ Mr. Johan Hallenborg က နိုင်ငံတကာ၏ သဘောထားကို အတိုချုံးမှတ်ချက်ပြုသည်။ မြန်မာအစိုးရကလည်း ရခိုင် ပြည်နယ်ပြဿနာများကို ဖြေရှင်း ရန် ကုလသမဂ္ဂနှင့် သဘောတူညီ မှုအချို့ မကြာမီက လက်မှတ်ရေးထိုးခဲ့သည်။ နိုင်ငံတကာက လို လားသည့်ပုံစံကို ချဉ်းကပ်ဖြေရှင်း ရန် မီးစိမ်းပြခဲ့သည်။ ထို့ကြောင့် ဥရောပလုပ်ငန်းရှင်များ မြန်မာ နိုင်ငံတွင် စီးပွားရေးလုပ်ကိုင်ရန် ပြန်လည် စိတ််အားထက်သန်လာ သည်။ ထို့အတူ မကြာမီက ပြဋ္ဌာန်းသည့် ကုမ္ပဏီဥပဒေသစ်၊ ကွန်ဒို မီဒီယံဥပဒေ၊ နည်းဥပဒေ၊ ဉာဏ ပစ္စည်းဆိုင်ရာဥပဒေ၊ ပြည်တွင်း၊ ပြည်ပ အငြင်းပွားမှုကို ဖြေရှင်းနိုင် မည့် အနုညာတစီရင်ဆုံးဖြတ်ခြင်းဥပဒေ စသည့်တို့ အားကောင်း လာခြင်းကြောင့် မြန်မာနိုင်ငံ၌ စီးပွားရေးလုပ်ကိုင်ရန် လုပ်သာကိုင်သာရှိလာပြီဟု ဥရောပလုပ်ငန်း ရှင်များကမြင်သည်။ ‘‘ဥရောပ ကုမ္ပဏီတွေဟာ ကုန်သွယ်မှုနဲ့ ရင်းနှီးမြှုပ်နှံမှု အခွင့် အလမ်းတွေအပေါ် မူတည်ပြီး ညီ မျှတဲ့ စီးပွားရေးကစားကွင်း၊ အဂ တိကင်းစင်တဲ့ ပြည်သူ့အစိုးရ ယန္တ ရား၊ ပြုပြင်ပြောင်းလဲလိုစိတ်ရှိတဲ့ အစိုးရတို့ကို ရှာဖွေနေပါတယ်။ မြန်မာနိုင်ငံဟာ အဲဒီနယ်ပယ်တွေ မှာ နောက်ထပ်တိုးတက်မှုတွေ ဖန်တီးဖို့ အလားအလာကောင်း များစွာရှိနေပါတယ်’’ဟု မြန်မာ နိုင်ငံဆိုင်ရာ ဥရောပသံအမတ်ကြီး Mr.Kristian Schmit က ပြော သည်။ ဥရောပလုပ်ငန်းရှင်များ ဖွဲ့စည်းထားသော ဥရောပကုန်သည်ကြီးများအသင်းက မြန်မာနိုင်ငံကို ဒေသတွင်းပို့ကုန်များ တင်ပို့သည့် အဓိကနိုင်ငံတစ်ခု၊ အာရှတိုက်၏ ‘ကုန်သွယ်ရေးဗဟိုဌာနကြီး’ တစ်ခုအဖြစ် ရှုမြင်သုံးသပ်သည်။ တကယ်ဖြစ်နိုင်ခြေ ရှိ၊ မရှိ မှာမူ မြန်မာအစိုးရ၏ ရင်းနှီးမြှုပ်နှံ မှုများ ဆွဲဆောင်နိုင်ခြင်း ရှိ၊ မရှိဆိုသည့်အပေါ် မူတည်သည်ဟု ၎င်းတို့က မှတ်ချက်ပြုသည်။ ဥရောပကုန်သည်ကြီးများအ သင်းက မြန်မာနိုင်ငံတွင် စွမ်းအင် နှင့် လျှပ်စစ်ကဏ္႑များသည် အ လားအလာရှိသော ကဏ္႑များဖြစ် နေသည်မှာ ငြင်းဆန်၍မရနိုင်ဟု မြန်မာနိုင်ငံ၏ ၂၀၁၈ အလားအ လာညွှန်းတမ်း၌ ထည့်သွင်းဖော်ပြ ထားသည်။ မြန်မာနိုင်ငံ၌ အဖိုးတန် ကျောက်သံပတ္တမြားများ ထွက်ရှိ ပြီး ကမ္ဘာ့ကျောက်စိမ်းထုတ်လုပ် မှု ၉၀ ရာခိုင်နှုန်းကို ထုတ်လုပ်နေ သည်။ ဆိုရှယ်လစ်စနစ်မတိုင်မီ မြန်မာနိုင်ငံသည် အာရှတိုက်၏ ဆန်အိုးဖြစ်ခဲ့သည်။ ထို့ကြောင့် မြန်မာနိုင်ငံတွင် ရင်းနှီးမြှုပ်နှံရန် အလားအလာကောင်းများ ရှိနေ သည်ဟု ၎င်းတို့က သုံးသပ်ထား သည်။ နိုင်ငံအတွင်း ငွေကြေးသုံးစွဲ သူ တိုးတက်များပြားလာ၍ ကုန် ထုတ်လုပ်ငန်းနှင့် အသေးစားစက် မှုလုပ်ငန်းများတွင် ဥရောပလုပ် ငန်းရှင်များ ရင်းနှီးမြှုပ်နှံလိုသည် ဟု အသင်းကဆိုသည်။ မြန်မာနိုင်ငံသည် လက်လီ လုပ်ငန်းထုတ်ကုန်များ အလားအလာကောင်း၍ နယ်သာလန် ကုမ္ပဏီများ စိတ်ဝင်စားနေသည် မှာ မလွဲဧကန်ဖြစ်ကြောင်း နယ် သာလန်နိုင်ငံ ကုန်သွယ်ရေးနှင့် စီးပွားရေးသံအမတ် Mr. Huub Buise ကပြောသည်။ နယ်သာလန် ကုမ္ပဏီများ သည် ၎င်းတို့ စိတ်ဝင်စားသည့်အ တိုင်း ပြီးခဲ့သည့် ဘဏ္႑ာနှစ်အ တွင်း မြန်မာနိုင်ငံရှိ လက်လီလုပ် ငန်းများတွင် ဒေါ်လာ သန်း ၅၀၀ ဖိုး ရင်းနှီးမြှုပ်နှံခဲ့သည်။ ထိုကဏ္႑ တွင် ပမာဏကြီးကြီးမားမား ဝင် ရောက်မြှုပ်နှံသည့် ဥရောပနိုင်ငံ ဖြစ်သည်။ ဥရောပသမဂ္ဂအဖွဲ့တွင် အ ဖွဲ့ဝင် ၂၈ နိုင်ငံရှိသော်လည်း မြန်မာနိုင်ငံ၌ လာရောက်ရင်းနှီးမြှုပ်နှံ သည့် ဥရောပနိုင်ငံသည် ၂၈ နိုင်ငံ စလုံးမဟုတ် ၁၀ နိုင်ငံသာရှိသည်။ ထိုနိုင်ငံများက ၁၉၈၈ မှ ၂၀၁၈ ဧပြီအထိ ဒေါ်လာ ၆ ဒသမ ၆ ဘီလီယံဖိုး ရင်းနှီးမြှုပ်နှံထားသည်။ ယင်းသည် မြန်မာနိုင်ငံတွင်းရှိ နိုင်ငံခြား ရင်းနှီးမြှုပ်နှံ စုစုပေါင်း၏ ၈ ဒသမ ၈၆ ရာခိုင်နှုန်းရှိသည်။ သို့သော် အိမ်နီးချင်း တရုတ် နိုင်ငံတစ်ခုတည်းကပင် ထိုကာလ အတွင်း ဒေါ်လာ ဘီလီယံ ၂၀ ဖိုး ရင်းနှီးမြှုပ်နှံထားသည်။ လက်ရှိတွင် မြန်မာနိုင်ငံ၌ မှတ်ပုံတင်ထားသည့် ဥရောပ သမဂ္ဂနိုင်ငံများမှ ကုမ္ပဏီ ၃၀၀ကျော်ရှိသည်။ ကမ္ဘာကျော်ကုမ္ပဏီ ကြီးများ အများစုပါဝင်သည်။ မြန်မာနိုင်ငံတွင် ရင်းနှီးမြှုပ် နှံမှု လုပ်ကိုင်ခြင်းမရှိသည့် ပိုလန်နိုင်ငံကပင် လာရောက်ရင်းနှီးမြှုပ် နှံရန် စိတ်အားထက်သန်နေသည်။ ‘‘ပိုလန်ကုမ္ပဏီတွေက နိုင်ငံရဲ့ ပြည်တွင်းဈေးကွက်ကို စိတ်ဝင်စားကြတယ်။ ဒါပေမဲ့ မြန်မာပြည်တွင်းကုမ္ပဏီတွေ၊ နိုင်ငံခြားကုမ္ပဏီတွေနဲ့ ဆက်သွယ်လုပ်ကိုင်နေ တာ အရမ်းနည်းပါတယ်’’ဟု မြန်မာနိုင်ငံဆိုင်ရာ ပိုလန်သံရုံး ယာယီသံအမတ် Mr. Miroslaw Zasada က ပြောသည်။ မြန်မာနိုင်ငံတွင် ပိုလန် ကုမ္ပဏီများ လာရောက်လိုပါက နိုင်ငံရေးအတားအဆီးများ ကြို တင်ကာကွယ်ပေးရန် လိုအပ်ပြီး ပြဿနာများကို ပူးပေါင်းဖြေရှင်း ရန် လိုအပ်သည်ဟု ၎င်းက ထောက်ပြသည်။ မြန်မာ့ထွက်ကုန်များ၏ အားသာချက်၊ အားနည်း ချက်များကို လေ့လာရန် လိုအပ် သည်ဟု ၎င်းကဆိုသည်။ ထို့အပြင် မြန်မာနိုင်ငံတွင် သတ္တုတူးဖော်ရေး၊ သဘာဝပတ် ဝန်းကျင်ထိန်းသိမ်းရေးနှင့် တွင်း ထွက်သယံဇာတများ၌ ရင်းနှီးမြှုပ် နှံရန် စိတ်ဝင်စားပြီး ခရီးသွားကဏ္႑ တွင်လည်း စိတ်ဝင်စားသည်ဟု ချက်နိုင်ငံ စီးပွားရေးနှင့်ဖွံ့ဖြိုးရေးသံအမတ် Mr. Renata Brand-statterova က ပြောသည်။ မြန်မာနိုင်ငံရှိ ပုဂံနှင့် မြောက်ဦး စသည့် ရှေးဟောင်းနယ်မြေများတွင် နိုင်ငံခြားခရီးသွားလုပ်ငန်းများ၌ ရင်းနှီးမြှုပ်နှံလိုကြောင်း ၎င်းကဆိုသည်။ ‘‘မြန်မာ့စီးပွားရေးပြောင်းလဲ မှုလုပ်ဖို့လိုပါတယ်။ နှေးမသွား အောင်လုပ်ဖို့လိုပါတယ်။ ချက် ကုမ္ပဏီတွေကိုလည်း လာဖို့တွန်း အားပေးနေပါတယ်’’ဟု ၎င်းက ဆက်လက်ပြောသည်။ မြန်မာနိုင်ငံ၌ စွမ်းအင်ကဏ္႑ တွင် အများဆုံးရင်းနှီးမြှုပ်နှံထား သည့် ပြင်သစ်နိုင်ငံအနေဖြင့် မြန်မာနိုင်ငံ၏ ပြဿနာများကို အ ပြုသဘောဆောင်ပြီး မြန်မာနိုင်ငံ ၏ တိုးတက်မှုကို မြင်တွေ့လို ကြောင်း မြန်မာနိုင်ငံဆိုင်ရာ ပြင် သစ်စီးပွားရေးသံအမတ် Mr. Hu-bert Colaris က ပြောသည်။ ဈေးကွက်သစ်ရှာဖွေရန် ပြင်သစ်ကုမ္ပဏီများက မြန်မာနိုင်ငံကို စိတ်ဝင်စားသည်ဟု ၎င်းက ဆက်လက် ပြောသည်။ ‘‘ပြင်သစ်က ကမ္ဘာနဲ့ချီပြီး ကစားနေတဲ့ စီးပွားရေးသမားဖြစ် ပါတယ်။ မြန်မာ အခုလုပ်နေတဲ့ စီမံကိန်းတွေ အောင်မြင်ရင် ကန် ဒေါ်လာ ငါးဘီလီယံလောက် ရင်း နှီးမြှုပ်နှံဖို့ ရည်ရွယ်ထားပါတယ်’’ ဟု ၎င်းကပြောသည်။ အီတလီနိုင်ငံက မြန်မာနိုင်ငံ တွင် အသေးစား၊ အလတ်စား (SME) လုပ်ငန်းများ၌ သန်းနှင့်ချီ ရင်းနှီးမြှုပ်နှံရန် ရှိနေသည်ဟု မြန်မာနိုင်ငံဆိုင်ရာ အီတလီသံရုံး ဒုတိယအကြီးအကဲ Mr. MatteoD'alonzo က ပြောသည်။ ဥရောပနိုင်ငံများသည် လူ့အ ခွင့်အရေးကို ဦးစားပေးပြီး ယခင် ကတည်းပင် စင်ကာပူနိုင်ငံကဲ့သို့ ဒေသတွင်းနိုင်ငံများမှတစ်ဆင့် ဝင် ရောက်နေသည်ဟု ဦးသန်းအောင် ကျော်က ပြောသည်။ မြန်မာနိုင်ငံသို့ ဥရောပ ကုမ္ပဏီများ ဝင်ရောက်ရန် နောက် ထပ်အခက်အခဲတစ်ခုသည် ရင်းနှီး မြှုပ်နှံရန် ငွေကြေးပမာဏ ကြီးမား သောကြောင့် ကုမ္ပဏီကြီးများသာ ရှေ့အလားအလားကို မျှော်မှန်း၍ ဝင်ရောက်နေသည်ဟု ဥရောပ သမဂ္ဂ ကုန်သည်အသင်း အမှု ဆောင်ဒါရိုက်တာ Mr. FilipLauwerysen က ပြောသည်။ ကုမ္ပဏီအသေးစား မဝင်ရောက်နိုင်သေးကြောင်း ၎င်းက မှတ်ချက်ပြု သည်။ မြန်မာနိုင်ငံတွင် ရင်းနှီးမြှုပ်နှံမှုများ ဝင်ရောက်လုပ်ကိုင်ရန် မြန်မာနိုင်ငံသားများ အမြင်ပြောင်းလဲရန်လိုအပ်ပြီး အများစုသည် နိုင်ငံခြားရင်းနှီးမြှုပ်နှံမှုများ၊ လုပ် ငန်းများလုပ်ကိုင်ခြင်းအပေါ် သ ယံဇာတကို လာယူခြင်း၊ ဒေသခံများအပေါ် အမြတ်ထုတ်ခြင်းဟု သာ အမြင်ရှိနေကြောင်း Mr. Filip-Lauwerysen က ပြောသည်။ ‘‘ကျွန်တော် နောက်ထပ်ပြော ချင်တာက နိုင်ငံခြားရင်းနှီးမြှုပ်နှံမှုဆိုတဲ့အမြင်ကို ပြောင်းလဲသင့် တယ်။ အဓိကက နိုင်ငံခြားရင်းနှီး မြှုပ်နှံမှုကို အဆိုးမမြင်ဖို့ပါ’’ဟု ၎င်းက မှတ်ချက်ပြုသည်။ နိုင်ငံခြားရင်းနှီးမြှုပ်နှံမှုများ ဝင်ရောက်ခြင်းက နိုင်ငံအတွင်း အသိပညာ၊ နည်းပညာ၊ အလုပ် အကိုင်နှင့် ငွေကြေးအရင်းအနှီးရ သည်ဟု ၎င်းကဆိုသည်။ သို့သော် တာဝန်ယူမှု၊ တာဝန် ခံမှုရှိသည့် စီးပွားရေးလုပ်ငန်းများ နှင့် ရေရှည်တည်တံံ့ခိုင်မြဲသည့် စီးပွားရေး လုပ်ငန်းများအတွက် ဂုဏ်သိက္ခာရှိသည့် နိုင်ငံခြားရင်း နှီးမြှုပ်နှံမှုများ မြန်မာနိုင်ငံတွင် အ မှန်တကယ် လိုအပ််နေသည်။ ဒီမိုကရေစီ အသွင်ကူးပြောင်းရေး သည် စီးပွားရေးဖွံ့ဖြိုးမှသာ ရေရှည်ခိုင်မြဲသည့် နိုင်ငံရေးစနစ် ရရှိမည်ဖြစ်သည်။ ထို့ကြောင့် လက်ရှိတွင် ရေ ရှည်မြော်တွေး၍ အကျိုးရှိမည့် လုပ်ငန်းများကို ဖိတ်ခေါ်သင့် ကြောင်း စီးပွားရေးပညာရှင် ဦးမင်းခင်က မှတ်ချက်ပြုသည်။,business,0
"လယ်ယာကဏ္႑ ဖွံ့ဖြိုးရေး ဆန် စပါးဥပဒေ ပြဋ္ဌာန်းရန် မြန်မာနိုင်ငံ ဆန်စပါးအသင်းချုပ် (MRF)က ကြိုးစားနေသည်။ ကုန်ထုတ်လုပ်မှုတန်ဖိုး ကျပ် ဘီလီယံ ၅,၀၀၀ ခန့် ရှိနေသော လယ်ယာကဏ္႑တွင် ထုတ်လုပ်မှု မှ စားသုံးသူထံ ရောက်သည်အထိ လွှမ်းခြုံနိုင်မည့် ဥပဒေတစ်ရပ် လိုအပ်နေကြောင်း မြန်မာနိုင်ငံ ဆန်စပါးအသင်းချုပ် အထွေထွေ အတွင်းရေးမှူး ဦးရဲမင်းအောင်က ပြောသည်။ လယ်ယာကဏ္႑နှင့် ပတ် သက်၍ တောင်သူလယ်သမား အခွင့်အရေး ကာကွယ်ရေးနှင့် အကျိုးစီးပွားမြှင့်တင်ရေးဥပဒေ၊ လယ်ယာမြေဥပဒေများရှိသော် လည်း လယ်ယာကဏ္႑ တစ်ခုလုံး ကို လွှမ်းခြုံနိုင်ခြင်းမရှိသော ကြောင့် မြန်မာဆန်စပါးဥပဒေ ထပ်မံရေးဆွဲရကြောင်း ဦးရဲမင်း အောင်က ဆက်လက်ပြောသည်။ တောင်သူ လယ်သမား အခွင့်အရေးနှင့် အကျိုးစီးပွား မြှင့် တင်ရေးဥပဒေသည် တောင်သူ လယ်သမားများ၊ မွေးမြူရေး ရေလုပ်ငန်းများအတွက် ခြုံငုံ ရေးဆွဲထားသည့် ဥပဒေမျိုးဖြစ်နေ ပြီး လယ်ယာကဏ္႑တွင်ပါဝင်နေ သည့် စက်ပိုင်များ၊ ကုန်သည်များ၊ ပွဲစားများနှင့် ရင်းနှီးမြှုပ်နှံသူများ၏ အကျိုးအတွက် လိုအပ်ချက်များရှိ နေကြောင်း ဆန်စပါးကုန်သည် အချို့က ပြောသည်။ ထုတ်လုပ်ခြင်းမှ စားသုံးသူ ထံရောက်သည်အထိ ဆောင်ရွက် ချက်တွင် သိုလှောင်မှု၊ ကြိတ်ခွဲမှု နှင့် တန်ဖိုးမြင့် ထုတ်လုပ်မှုများ အတွက် ရင်းနှီးမြှုပ်နှံသူများ၏ အခန်းကဏ္႑လည်း အရေးကြီး ခြင်းကြောင့် မြန်မာဆန်စပါး ဥပဒေ လိုအပ်သည်ဟု ဦးရဲမင်း အောင်က ဆိုသည်။ ထို့အပြင် မြန်မာနိုင်ငံ အင် ဂျင်နီယာကောင်စီ၊ မြန်မာနိုင်ငံ အင်ဂျင်နီယာအသင်း၊ မြန်မာ နိုင်ငံ စာရင်းကောင်စီတို့ကဲ့သို့ ဆန်စက်အင်ဂျင်နီယာများ၊ ဆန် စက်ကျွမ်းကျင်သူများကို မှတ်ပုံ တင် ထုတ်ပေးနိုင်ရန် ဥပဒေတွင် ထည့်သွင်းရေးဆွဲထားသည်။ ဆန်စပါးဥပဒေကို ဆန်စပါး အသင်းချုပ် သုတေသနဌာနက ရေးဆွဲပြီး လက်ရှိတွင် မူကြမ်း အဆင့်သို့ ရောက်ရှိနေပြီဖြစ် သည်။ မကြာမီ ရှေ့နေချုပ်ရုံး၊ ဝန်ကြီးဌာနတို့နှင့် ဆွေးနွေးရန် စီစဉ်ထားသည်။ ဥပဒေမူကြမ်းနှင့် ပတ်သက်၍ အမျိုးသားလွှတ် တော်၊ ပြည်ထောင်စု လွှတ်တော် တို့မှ သက်ဆိုင်ရာကော်မတီများ ကိုလည်း တင်ပြဆွေးနွေးမှုများ ပြုလုပ်ခဲ့ကြောင်း ဦးရဲမင်းအောင် က ပြောသည်။ လက်ရှိ မူကြမ်းအဆင့်တွင် ရှိနေသေးသော်လည်း ဥပဒေပြ ဋ္ဌာန်းပြီးပါက ဗဟိုကော်မတီ ဖွဲ့စည်း၍ တစ်နှစ်လျှင် အနည်း ဆုံး လေးကြိမ် အစည်းအဝေး ခေါ် ရမည်ဟု ဥပဒေ၌ ထည့်သွင်း ဖော်ပြထားသည်။",business,0
"ပြည်တွင်းဈေးကွက် တွင် ဆန်ချောနှင့် ဆန်ကြမ်းဈေး ဆက်တိုက်မြင့်တက်လာပြီး ပြည် တွင်း၌ အများဆုံးစားသုံးနေသည့် အလယ်အလတ် အမျိုးအစား ပေါ်ဆန်းတစ်အိတ်လျှင် ကျပ် ၅,၀၀၀ မှ ၁၀,၀၀၀ အကြား ဈေး တက်လာသည်။ နိုင်ငံ့ဝန်ထမ်းလစာများကို အမှုထမ်း ၂၀ ရာခိုင်နှုန်း၊ အရာ ထမ်း ၁၀ ရာခိုင်နှုန်း တိုးမြှင့်ပေး ပြီး နှစ်လခန့်အကြာတွင် အလယ် အလတ်အမျိုးအစား ဆန်ချော တစ်အိတ်လျှင် ၂၀ ရာခိုင်နှုန်းခန့်၊ ဆန်ကြမ်းရှယ်တစ်အိတ်လျှင် ၁၅ ရာခိုင်နှုန်းခန့် ဈေးတက်လာသည် ဟု ပြည်တွင်းဆန်ကုန်သည်များ က ပြောသည်။ ဇွန်လ ၂၂ ရက်တွင် ရွှေဘို ပေါ်ဆန်းတစ်အိတ်လျှင် ကျပ် ၆၀,၀၀၀ ဈေးရှိပြီး မြောင်းမြ၊ ဖျာပုံပေါ်ဆန်းတစ်အိတ်ဈေးနှုန်း ကျပ် ၄၀,၀၀၀ မှ ၅၀,၀၀၀ အကြား ဈေးရှိနေသည်။ ထို့အပြင် ဧရာဝတီတိုင်းတွင် နွေရာသီစိုက်ပျိုးသည့် စပါးမှ ကြိတ်ခွဲထုတ်လုပ်ထားသော ဆန်အမျိုးအစားသည် တစ်အိတ် ကျပ် ၂၅,၀၀၀ မှ ၂၇,၀၀၀ အကြားဈေးဖွင့်ရောင်းချသည်။ ‘‘လစာ တိုးပြီးကတည်းက ပြည်တွင်းစားသုံးတဲ့ ဆန်ဈေးက တက်လာတယ်။ ပြည်ပပို့တဲ့ ဆန် တွေက ပို့တဲ့ပမာဏပေါ်မူတည် ပြီး ဈေးအပြောင်းအလဲ ဖြစ်နေ တယ်’’ဟု ဘုရင့်နောင် ဆန်ကုန် စည်ဒိုင်မှ အတွင်းရေးမှူး ဦးသန်း ဦးက ပြောသည်။ လက်ရှိ မိုးဦးရာသီတွင် ဆန် စပါးအများဆုံး ထုတ်လုပ်သည့် ဧရာဝတီတိုင်း၊ ပဲခူးတိုင်းနှင့် ရန် ကုန်တိုင်းတွင် စပါး စတင်စိုက် ပျိုးချိန်ဖြစ်၍ ပြည်တွင်းစပါးဈေး သည် တင်းတစ်ရာလျှင် ကျပ် ၅၀,၀၀၀ ခန့် ဈေးမြင့်တက်ကြောင်း ၎င်းက ပြောသည်။ ‘‘ပြည်တွင်း ဆန်ဈေးက လှောင်သူတွေလက်ထဲမှာ ရှိနေ သလိုဖြစ်နေတယ်’’ဟု ပုသိမ်မြို့မှ ဆန်စက်လုပ်ငန်းရှင်တစ်ဦးက ပြောသည်။ မိုးစပါးစတင်စိုက်ပျိုးချိန်နှင့် ဝန်ထမ်းလစာတိုးချိန်တွင် စပါး သိုလှောင်သူများက ဈေးဆွဲတင်မှု ကြောင့် ပြည်တွင်းဆန်ဈေးမြင့် တက်လာခြင်းဖြစ်သည်ဟု ၎င်းက ပြောသည်။ ‘‘ဆန်ဈေးက တစ်လတစ်ခါဝယ်လိုက်တိုင်း တစ်အိတ်ငါး ထောင်လောက် ပိုသုံးနေရတယ်’’ ဟု မရမ်းကုန်းမြို့နယ်တွင် နေ ထိုင်သော အစိုးရဝန်ထမ်းတစ်ဦး က ပြောသည်။ မေလကုန်တွင် လစာတိုး စတင်ခံစားရသော်လည်း တစ်လစာ ဆန်ဝယ်ယူချိန်တွင် နောင်တရသည်ဟုလည်း ၎င်းက ဆက်လက်ပြောကြားသည်။",business,0
"Delivery Van များအ ပေါ်ဒဏ်ကြေးကောက်ခံမှု မမျှတ ၍ နေပြည်တော်စီးပွားကူးသန်း ရုံးရှေ့တွင် ဇွန်လ ၂၇ ရက်၌ ဆန္ဒထုတ်ဖော်မည်ဟု ဆန္ဒပြပွဲ ဦး ဆောင်သူ ဦးမြတ်မင်းချစ်က ပြောကြားသည်။ Delivery Van များကို မူလ စက်ရုံထုတ်ပုံစံအတိုင်း တင်သွင်း သည့် အုပ်စု(အေ)နှင့် အုပ်စု(ဘီ) မှ ယာဉ်များကို ဒဏ်ကြေးကင်း လွတ်ခွင့်ပေးပြီး လုပ်ငန်းသုံးယာဉ်အမျိုးအစားကို Delivery Van အဖြစ် ပြုပြင်တင်သွင်းသည့် အုပ်စု(စီ)မှ ယာဉ်များသည် ရန်ကုန်ဆိပ်ကမ်းအရောက် တန်ဖိုး၏ ထက်၀က်(1/2 AV) ပေးဆောင်ရမည်ဖြစ်ကာ လူစီးယာဉ်များကို Delivery Van အဖြစ် တင်သွင်းသည့် အုပ်စု(ဒီ) မှ ယာဉ်များကို ထုတ်ယူခွင့်ရပ်ဆိုင်းထားကြောင်း အကောက်ခွန်ဦးစီးဌာနက ကြေညာထားသည်။ အဆိုပါ ဒဏ်ကြေးအရ အုပ်စု(စီ)မှ ကားများသည် ဒဏ်ကြေးကျပ်သိန်း ၈၀ ခန့်ပေးဆောင်ရမည်ဖြစ်၍ ကားတင်သွင်းသူများက အုပ်စု(စီ)ကို ဆိပ်ကမ်းရောက်တန်ဖိုး ၁၂ ပုံ ၊ ၁ ပုံ (1/12 AV) နှင့်အုပ်စု(ဒီ)ကို ½ AV1/2 အဖြစ် ဒဏ်ကြေးလျှော့ပေါ့သတ်မှတ်ပေးရန် မော်တော်ယာဉ်တင်သွင်းမှု ဆိုင်ရာကြီးကြပ်ရေးကော်မတီ (ကြီးကော်)၊ ကညန၊ စီးပွားကူးသန်း နှင့် အကောက်ခွန်ဌာနများသို့ တင်ပြခဲ့ကြောင်း မော်တော်ယာဉ် တင်သွင်းသူ ဦးမြတ်မင်းချစ်က ပြောသည်။ ဇွန်လ ၂၁ ရက်က ပြုလုပ် သည့် ကြီးကော် အစည်းအေ၀း အပြီးတွင် အုပ်စု(စီ)ကို ¼ AV နှင့် အုပ်စု(ဒီ)ကို 1AV သတ်မှတ်ရန် ဆုံးဖြတ်ကြောင်းသိရသဖြင့် နေပြည်တော် စီးပွားကူးသန်း၀န် ကြီးဌာနရုံးရှေ့၌ကားတင်သွင်းသူ တစ်ရာခန့် ဆန္ဒပြရန် စီစဉ်နေ ကြောင်း ၎င်းကပြောသည်။ ‘‘ကြီးကော်မှာ ဆွေးနွေးတဲ့ အခါမှာ စီးပွားကူးသန်းကနေပြီး တော့ လက်မခံဘဲနဲ့ ဒီနှုန်းကိုပြင် ပြီးတော့ ကျွန်တော်တို့ကို ထိခိုက် အောင်၊ နစ်နာအောင် ဒဏ်ကြေး ပြင်ဆင် သတ်မှတ်တဲ့အတွက် ကြောင့် ကျွန်တော်တို့က စီးပွား ကူးသန်းကို အဓိကဆန္ဒပြမှာ ဖြစ် ပါ တယ်’’ဟု ဦးမြတ်မင်းချစ်က ပြောသည်။ အုပ်စု(စီ)ကားများအတွက် ¼ AV ပေးဆောင်ရမည်ဆိုလျှင် ကားတစ်စီး ကျပ်သိန်းလေးခန့် ဒဏ်ကြေးပေးဆောင်ရမည်ဖြစ် ကြောင်းနှင့် လက်ရှိရန်ကုန်ဆိပ် ကမ်းတွင် လုပ်ငန်းသုံးယာဉ်အ မျိုးအစားကို Delivery Van အ ဖြစ် ပြုပြင်တင်သွင်းသည့် အုပ်စု (စီ)မှ ယာဉ်အစီးရေ ၃၃၁ စီးရှိ ကြောင်း ဦးမြတ်မင်းချစ်က ပြော သည်။ Delivery Van များကို မြ၀ တီမြို့နယ်စပ်ဂိတ်မှ တင်သွင်းမှု လည်းရှိပြီး ဒဏ်ကြေးဆောင်ရန် မြ၀တီမြို့တွင် အုပ်စု(စီ)မှ ယာဉ်အစီးရေ ၁,၂၀၀ နှင့် အုပ်စု(စီ)မှ ယာဉ်အစီးရေ ၈၀၀ ရှိကြောင်းဆန္ဒပြပွဲ၌ ဦးဆောင်ပါ၀င်သူ မြ၀တီမြို့ကားတင်သွင်း ရောင်းချ သူများအသင်းဥက္ကဋ္ဌ ဦးရန်နိုင်က ပြောသည်။",business,0
ကိုရီးယားနိုင်ငံက မြန် မာနိုင်ငံတွင် လက်လီလုပ်ငန်းများ လာရောက်လုပ်ကိုင်ရန် စိတ်၀င် စားနေပြီး ရင်းနှီးမြှုပ်နှံရန် ဇွန်လ ၂၀ ရက်၌ ဆွေးနွေးခဲ့သည်။ ရန်ကုန်မြို့တွင် ပြုလုပ် သည့် မြန်မာ-ကိုရီးယားရင်းနှီး မြှုပ်နှံမှုတိုးတက်ရေးဆွေးနွေးပွဲ၌ ကိုရီးယားလုပ်ငန်းရှင်များက ထုတ်လုပ်မှုကဏ္႑၊ ဆောက်လုပ် ရေးကဏ္႑နှင့် ၀န်ဆောင်မှုကဏ္႑ တို့တွင် ရင်းနှီးမြှုပ်နှံရန် လာ ရောက်လေ့လာကြောင်း သတင်း ထုတ်ပြန်သည်။ ‘‘ကုန်ထုတ်လုပ်မှု ကဏ္႑နဲ့ ပတ်သက်လို့ မြန်မာနိုင်ငံမှာ ရင်း နှီးမြှုပ်နှံတဲ့နေရာတွေ၊ စက်မှုဇုန် တွေဘယ်လောက်ရှိတယ်။ မူဝါဒ တွေရှင်းပြတယ်။ လက်လီကဏ္႑ မှာလည်း ရင်းနှီးမြှုပ်နှံမှုကို ရှင်းပြ မယ်။ အခုက ကုန်ထုတ်လုပ်မှုနဲ့ လက်လီကဏ္႑တွေ အများဆုံးပါ ၀င်မယ်’’ ဟု ရင်းနှီးမြှုပ်နှံမှုနှင့် ကုမ္ပဏီများညွှန်ကြားမှုဦးစီးဌာန ဒုတိယညွှန်ကြားရေးမှူးချုပ် ဦး သန်းအောင်ကျော်က ပြောသည်။ အာဆီယံ-ကိုရီးယား စင် တာ အထွေထွေအတွင်းရေးမှူး Lee Hyuk က မြန်မာနိုင်ငံ၏ရင်းနှီး မြှုပ်နှံမှုဆိုင်ရာ အချက်အလက် များ၊ မူဝါဒများနှင့် သက်သာခွင့် များ လေ့လာရန်နှင့် ကိုရီးယား ကုန်ထုတ်လုပ်မှုများ မြန်မာနိုင်ငံ တွင် တိုးတက်များပြားလာစေရန် လာရောက်ခြင်းဖြစ်သည်ဟု ဆို သည်။ ကိုရီးယားလုပ်ငန်းရှင်များ သည် သီလဝါအထူးစီးပွားရေးဇုန် သို့ သွားရောက်ကြည့်ရှုခဲ့သည်ဟု ၎င်းကဆက်လက်ပြောသည်။ ကိုရီးယားအလှကုန်ကုမ္ပဏီ Amore Pacific မှ အဖွဲ့ခေါင်း ဆောင် Seeun Kwon က မြန်မာ နိုင်ငံတွင် အလှကုန်ပစ္စည်းများ ထုတ်လုပ်ပြီး အာရှဈေးကွက်သို့ တင်ပို့ရန် ဆန္ဒရှိကြောင်းနှင့် လက်ရှိတွင်မြန်မာ့ယဉ်ကျေးမှုနှင့် ဓလေ့ထုံးစံများကို လေ့လာနေ ကြောင်း ဆိုသည်။ အစိုးရက လက်လီလုပ်ငန်း များတွင် နိုင်ငံခြားကုမ္ပဏီများကို လုပ်ကိုင်ခွင့်ပြုခဲ့ခြင်းကြောင့် ယခု ကဲ့သို့ ကိုရီးယားကုမ္ပဏီများစိတ် ၀င်စားလာကြောင်း ဦးသန်း အောင်ကျော်က ပြောသည်။ ယခု ဆွေးနွေးပွဲသို့ ကိုရီးယားလုပ်ငန်း ရှင် ၁၀၀ ခန့်တက်ရောက်ခဲ့သည်။ မြန်မာနိုင်ငံ၌ ကိုရီးယား နိုင်ငံသည် ၂၀၁၈ မေလအထိ စုစုပေါင်း ကန်ဒေါ်လာ ၃ ဒသမ ၈ ဘီလီယံဖိုးရင်းနှီးမြှုပ်နှံထားပြီး ရင်းနှီးမြှုပ်နှံမှုအများဆုံးနိုင်ငံများ တွင် အဆင့်(၅)ရှိသည်။ လက်ရှိ ကိုရီးယားနိုင်ငံက အများဆုံးရင်း နှီးမြှုပ်နှံထားသည့် ကဏ္႑သည် စွမ်းအင်ကဏ္႑ဖြစ်သည်။,business,0
"ပြည်တွင်းငွေကြေး ဈေးကွက်တွင် ကန်ဒေါ်လာ တန် ဖိုး ၁၀ရက်အတွင်း ၂ ရာခိုင်နှုန်း ခန့်မြင့်တက်ပြီး မြန်မာကျပ်ငွေတန်ဖိုးကျဆင်းလာသည်။ ဇွန်လ ၁၂ ရက်က တစ်ဒေါ်လာလျှင် ၁,၃၄၈ ကျပ်မှ ဇွန်လ ၂၂ ရက်တွင် ၁,၃၇၁ကျပ် သို့မြင့်တက်ပြီး မွန်းလွဲပိုင်းတွင် တစ်ဒေါ်လာ ၁,၃၆၈ ကျပ်သို့ ပြန် လည်ကျဆင်းခဲ့သည်။ ဒေါ်လာ တန်ဖိုးမြင့်တက်မှုက သွင်းကုန်အ တွက် ပြည်ပသို့ငွေလွှဲပေးပို့မှုများ ခြင်းကြောင့်ဟု ပြည်တွင်းစီးပွား ရေးလုပ်ငန်းရှင်အချို့က ပြော သည်။ စီးပွားရေးနှင့် ကူးသန်း ရောင်း၀ယ်ရေး ၀န်ကြီးဌာနက ပြည်ပမှ သကြားတင်သွင်းပြီး တရုတ်နိုင်ငံသို့ နယ်စပ်ကုန်သွယ် ရေးဖြင့်တင်ပို့ခြင်းကို ပြန်လည် ခွင့်ပြုပေးခြင်း၊ နေပြည်တော်တွင် ကျောက်မျက်ရတနာပြပွဲစတင် ကျင်းပခြင်းက ဒေါ်လာတန်ဖိုး မြင့်တက်စေသည့်အချက်များဖြစ် ကြောင်းစီးပွားရေးလုပ်ငန်းရှင်အ ချို့က သုံးသပ်ပြောကြားသည်။ ထို့အပြင် အမေရိကန် သမ္မတနှင့် မြောက်ကိုရီးယား ခေါင်းဆောင်တို့၏ စင်ကာပူတွေ့ ဆုံပွဲက နိုင်ငံတကာ ငွေကြေး ဈေးကွက်တွင် ကန်ဒေါ်လာ တန်ဖိုးကို ပိုမိုခိုင်မာစေကြောင်း ပြည်တွင်းစီးပွားရေးလုပ်ငန်းရှင် တစ်ဦးက ၎င်း၏ အမြင်ကို ပြောသည်။ ပြည်တွင်းဈေးကွက်တွင် ဒေါ်လာတန်ဖိုးသည် လက်ရှိစီး ပွားရေးအခြေအနေအရ တစ်ဒေါ် လာလျှင်ကျပ် ၁,၃၅၀ အောက်သို့ ပြန်လည်ကျဆင်းရန် မလွယ်ကူ ကြောင်း၎င်းကဆိုသည်။ မိုးရာသီတွင် ပြည်ပပို့ကုန် နည်းချိန်ဖြစ်၍ ဒေါ်လာတန်ဖိုး မြင့်တက်ခြင်းက ပြည်တွင်း ကုန် ဈေးနှုန်းမြင့်တက်မည်ကို စိုးရိမ်ရ ကြောင်း မြန်မာနိုင်ငံကုန်သည် များနှင့် စက်မှုလက်မှုလုပ်ငန်းရှင် များအသင်းချုပ် ဒုဥက္ကဋ္ဌ ဒေါက် တာမောင်မောင်လေးက ပြော ကြားသည်။ စားသောက်ကုန်များမှ အစ လူသုံးကုန်များ၊ စက်မှုထုတ်ကုန် များ ပြည်ပမှတင်သွင်းနေရသော နိုင်ငံတွင် အဓိကနိုင်ငံခြား သုံးငွေ ကန်ဒေါ်လာတန်ဖိုးမြင့်တက်ခြင်းက ငွေကြေးဖောင်းပွမှုနှင့် ကုန်ပစ္စည်းဈေးနှုန်း မြင့်တက်မှုကို ဖြစ်စေကြောင်း စီးပွားရေး ပညာရှင်အချို့က အစိုးရကိုသတိပေးနေသည်။ ငွေကြေးဈေးကွက်တွင် ဒေါ် လာတန်ဖိုး မြင့်တက်သကဲ့သို့ ဗဟိုဘဏ်၏ ရည်ညွှန်းငွေလဲနှုန်း က ဇွန်လ ၁၂ ရက်က တစ် ဒေါ်လာလျှင် ၁,၃၅၄ ကျပ်မှ ဇွန် လ ၂၂ရက်တွင် ၁,၃၇၄ ကျပ်သို့ မြင့်တက်သည်။",business,0
မြေယာကိစ္စ စိန်ခေါ် မှုများရှိနေသဖြင့် စင်ကာပူ စွမ်း အင်ကုမ္ပဏီ PUMA က ပြည်တွင်း ၌ စက်သုံးဆီ လက်လီရောင်းချ မည့် အစီအစဉ်ကို ၂၀၁၉ နောက် ပိုင်းမှသာ စတင်နိုင်မည်ဟု ကုမ္ပဏီ စီးပွားရေးဆိုင်ရာ မန်နေဂျာ ဦးဝေလျှံမင်းက ပြောသည်။ ‘‘လက်လီ အပိုင်းကိုတော့ တိုးချဲ့ဖို့ရှိတယ်။ ဖြစ်နိုင်ရင်တော့ အမြန်ဆုံး Brand (အမှတ်တံဆိပ်) ကို Market (ဈေးကွက်)ထဲမှာ ပေါက်အောင်တော့ လုပ်ဖို့ကြိုး စားနေတယ်။ အချိန်အနေနဲ့တော့ နည်းနည်းပြောဖို့ ခက်တယ်။ ဒီမှာ လည်း သူ့ရဲ့ စိန်ခေါ်မှုလေးတွေရှိ တာပေါ့။ ဖြစ်နိုင်ရင်တော့ အမြန် ဆုံး ၂၀၁၉ လောက်ကိုတော့ ဖြစ် နိုင်အောင်လို့ ကြိုးစားနေတာ တော့ရှိတယ်’’ဟု ဦးဝေလျှံမင်းက ပြောသည်။ လက်လီ စက်သုံးဆီ အရောင်းဆိုင်များ ဖွင့်လှစ်ရန် အဓိကပြဿနာသည် မြေဈေး ကြီးမြင့်ခြင်းဖြစ်ပြီး ဒုတိယအချက်သည် နိုင်ငံတကာ စံနှုန်းအတိုင်း ဆောင်ရွက်ပါက ရင်းနှီးမြှုပ်နှံမှု ကုန်ကျစရိတ်များ၍ အကျိုးအမြတ် အခက်အခဲရှိနေကြောင်း ၎င်းကဆိုသည်။ လက်ရှိတွင် ပြည်တွင်း ပုဂ္ဂလိကပိုင် စက်သုံးဆီအရောင်း ဆိုင်များသည် ၂၀၁၀ ကစတင် လုပ်ကိုင်ခွင့်ရရှိထားခြင်းကြောင့် အချက်အချာကျသည့် မြေနေရာ များကို လက်ဦးမှုရရှိထား၍ ၎င်း တို့ ဝင်ရောက်လုပ်ကိုင်ရန် အ ခက်အခဲများရှိကြောင်း ဦးဝေလျှံ မင်းက ပြောသည်။ PUMA အနေဖြင့် နောင် ငါးနှစ်မှ ၁၀ နှစ်အတွင်းစက်သုံးဆီ အရောင်း ဆိုင် ၃၀ မှ ၅၀ ကြား ဖွင့်လှစ်ရန် စီစဉ်ထားသည်။ နိုင်ငံတကာစွမ်းအင်ကုမ္ပဏီ များအနက် PUMA Energy ကုမ္ပဏီကို ပြည်တွင်း၌ စက်သုံး ဆီ လက်လီရောင်းချခွင့်ပြုခဲ့ ကြောင်း မြန်မာနိုင်ငံ ရင်းနှီးမြှုပ်နှံ မှုကော်မရှင်က ၂၀၁၇ မေလတွင် ကြေညာခဲ့သည်။ ၂၀၁၀ ကစတင်၍ စက်သုံး ဆီဖြန့်ဖြူးရောင်းချခြင်းကို ပြည် တွင်းလုပ်ငန်းရှင်များသာ လုပ် ကိုင်ခွင့်ပြုပြီး ဒီချုပ်အစိုးရ သက် တမ်း တစ်နှစ်ပြည့်ချိန်တွင် နိုင်ငံ ခြားသား ရင်းနှီးမြှုပ်နှံသူများအား စက်သုံးဆီ လက်လီအရောင်း ဆိုင် စတင်လုပ်ကိုင်ခွင့်ပေးခဲ့ သည်။ PUMA သည် လက်ရှိတွင် သီလဝါမှတစ်ဆင့် စက်သုံးဆီ လက်ကား ရောင်းချနေပြီး ပြည် တွင်းလေဆိပ် ၁၀ ခု၌အစိုးရနှင့် ပူးပေါင်း၍ လေယာဉ်ဆီရောင်းချ ခြင်း လုပ်ကိုင်နေသည်။,business,0
ရွှေလီမြို့ရှိ တရုတ် ဘဏ်များတွင် ဘဏ်ငွေစာရင်း အပိတ်ခံထားရသော မြန်မာကုန် သည်များ၏ ငွေစာရင်းပြန်လည် ဖွင့်လှစ်နိုင်ရေး အစိုးရကကူညီ ဆောင်ရွက်ပေးမည်ဟု စီးပွားရေး နှင့်ကူးသန်းရောင်း၀ယ်ရေး၀န် ကြီးဌာန ညွှန်ကြားရေးမှူးချုပ်ဦးရန်နိုင်ထွန်းက ပြောသည်။ အပိတ်ခံထားရသည့်ငွေစာ ရင်းများ အမြန်ပြန်လည်ဖွင့်လှစ် ပေးနိုင်ရေးကို ဇွန်လ ဒုတိယပတ် တွင် ကူမင်းမြို့၌ ပြုလုပ်သောကုန်စည်ပြပွဲတွင် စီးပွားရေးနှင့်ကူးသန်းရောင်း၀ယ်ရေး ၀န်ကြီးဌာန ပြည်ထောင်စု၀န်ကြီးက တရုတ်နိုင်ငံ အစိုးရတာ၀န်ရှိသူများနှင့် တွေ့ဆုံစဉ် ဆွေးနွေးခဲ့သည်ဟု၎င်းက ပြောသည်။ ‘‘အမြန်ဖွင့်ပေးဖို့ဆိုတာ အ လောင်းအစားနဲ့ မသက်ဆိုင်တဲ့ မြန်မာကုန်သည်တွေရဲ့ ဘဏ်စာ ရင်းတွေကိုဆိုလိုတာပါ’’ ဟု ဦး ရန်နိုင်ထွန်းက ပြောသည်။ ပြီးခဲ့သည့် မတ်လကုန်ပိုင်း က ယူနန်ပြည်နယ်ရှိ တရုတ် ဘဏ်များတွင် မြန်မာကုန်သည် များ၏ ငွေစာရင်း ၂၅၀ မှ ၄၀၀ အကြားအပိတ်ခံခဲ့ရသည်။ ထိုကဲ့ သို့ ငွေစာရင်း အပိတ်ခံရခြင်း ကြောင့် ဇွန်လအတွင်းမူဆယ်မြို့ ရှိ ငွေလွှဲလုပ်ငန်းလုပ်ကိုင်သူအ များစု လုပ်ငန်းများရပ်နားခဲ့သည်။ ထို့ကြောင့် တရုတ်နိုင်ငံမှ ကုန်ပစ္စည်းများ၀ယ်ယူပြီး မြန်မာ နိုင်ငံသို့ တင်သွင်းရာတွင် ငွေ ကြေးလွှဲပြောင်းပေးရန် အခက်အ ခဲများကြုံတွေ့နေရသည်။ ထိုအ ခြေအနေကို တရုတ်ကုန်သည်များ က ၎င်းတို့၏အစိုးရထံ တင်ပြ တောင်းဆိုသဖြင့် တရုတ်ဗဟို ဘဏ်က ယူနန်ပြည်နယ်ရွှေလီမြို့ ရှိ တရုတ်လယ်ယာစိုက်ပျိုးရေး ဘဏ်၊ တရုတ်စက်မှုနှင့်ကူးသန်း ရောင်း၀ယ်ရေးဘဏ်တို့က ငွေ စာရင်းများပြန်လည်ဖွင့်လှစ်ပေး ရန် စိစစ်လာကြောင်း မူဆယ်မြို့မှ ကုန်သည်အချို့က ပြောသည်။ ထိုသို့ဆောင်ရွက်မှုများနှင့် ငွေကြေးလွှဲပြောင်းသူများလုပ်ငန်းပြန်လည်လုပ်ကိုင်လာမည်ဆိုပါက ပို့ကုန်၊ သွင်းကုန်လုပ်ငန်းများ မကြာမီရက်ပိုင်းအတွင်း အဆင်ပြေလာနိုင်ကြောင်း ကုန်သည်များက မျှော်လင့်နေသည်။ မြန်မာ-တရုတ်နယ်စပ်ကုန် သွယ်ရေးတွင် ယွမ်ငွေကိုသာအ ဓိကအသုံးပြုပြီး ယွမ်ငွေဖြင့်ကုန် ပစ္စည်းများ၀ယ်ယူရောင်းချရာ၌ မြန်မာနိုင်ငံက ယွမ်ငွေကိုတရား ၀င်အသိအမှတ်မပြုထားသဖြင့် ပုဂ္ဂလိကဘဏ်၊ အစိုးရဘဏ်များ နှင့်ချိတ်ဆက်ဆောင်ရွက်နိုင်ခြင်း မရှိကြောင်း မူဆယ်မြို့မှ ကုန် သည်အချို့ကပြောကြားသည်။ ထို့ကြောင့် နှစ်နိုင်ငံနယ်စပ် ကုန်သွယ်ရေးတွင် ယွမ်ငွေနှင့် မြန်မာကျပ်ငွေလဲလှယ်ခြင်း၊ လွှဲ ပို့ခြင်းကို တစ်နိုင်တစ်ပိုင်ငွေလွှဲ လုပ်ငန်းလုပ်ကိုင်သူများနှင့်ချိတ် ဆက်ဆောင်ရွက်နေသည်။ ငွေလွှဲ၀န်ဆောင်မှုလုပ်ကိုင် နေသူများက တရုတ်နိုင်ငံရှိ မြန် မာနိုင်ငံသားများကို ငွေစာရင်းဖွင့်လှစ်ခွင့်ပြုထားသော ဘဏ်များတွင် စာရင်းဖွင့်လှစ်ပြီးကုန်သည်များ ငွေလွှဲပြောင်းမှု၊ ငွေကြေးလဲလှယ်မှု ဆောင်ရွက်နေသည်။,business,0
ကုမ္ပဏီထောင်ပြီး ရန်ကုန်မြို့သစ်စီမံကိန်းကို အ ကောင်အထည်ဖော်ရခြင်းသည် ရန်ကုန်တိုင်း၀န်ကြီးချုပ်၏ အမြင် ကျယ်၍ ရှေ့အလားအလာကြိုမြင်ခြင်းကြောင့်ဖြစ်ပြီး အစိုးရက ရာနှုန်းပြည့်ပိုင်ဆိုင်သည့်ကုမ္ပဏီမျိုး လက်ရှိအခြေအနေအရ မဖြစ်မ နေလိုအပ်ကြောင်း ရန်ကုန်မြို့ သစ်ဖွံ့ဖြိုးရေးကုမ္ပဏီလီမိတက် (NYDC) ဒုတိယဥက္ကဋ္ဌနှင့် အမှု ဆောင်အရာရှိချုပ် ဦးသိမ်းေ၀က ပြောသည်။ ကုန်သည်များနှင့် စက်မှု လက်မှုလုပ်ငန်းရှင်များ အသင်း ချုပ်တွင် ဇွန်လ ၂၃ ရက်၌ ကျင်းပ သည့် ရန်ကုန်မြို့သစ်နှင့် စပ်လျဉ်း ၍ ဆွေးနွေးပွဲ (Town Hall)တွင် ပြောကြားခြင်း ဖြစ်သည်။ ‘‘အစိုးရဌာန တစ်ခုအနေနဲ့ လုပ်နိုင်သလား၊ မြို့သစ်ဆောက် တာ ဘာကြောင့် အစိုးရဌာနနဲ့ မလုပ်သလဲ၊ အစိုးရအေဂျင်စီနဲ့ မလုပ်သလဲဆိုတာ။ အဲဒီကိစ္စကို ၀န်ကြီးချုပ်က အမြင်ကျယ်ပြီး၊ ရှေ့အများကြီး မြင်ပါတယ်’’ ဟု ဦးသိမ်းေ၀က ပြောသည်။ ယခင်အစိုးရများ ဖွဲ့စည်း သည့် ကော်မတီများသည် ဥပဒေ၊ စည်းမျဉ်းစည်းကမ်းများထုတ်နိုင် သော်လည်း လက်ရှိတွင် ထိုကဲ့သို့ ကော်မတီများက ဥပဒေထက် ကျော်လွန်၍ စည်းမျဉ်းစည်းကမ်း ထုတ်၍ မရဟု ဆိုသည်။ ထို့ ကြောင့် အစိုးရအေဂျင်စီ၊ ကော်မတီ မဖွဲ့ခြင်းဖြစ်ကြောင်း ဆိုသည်။ထို့ပြင် ရန်ကုန်မြို့သစ်အ တွက်လိုအပ်သည့် ငွေကန်ဒေါ်လာ ငါးဘီလီယံခန့်ကို ကော်မ တီတစ်ခုအနေဖြင့် ဖိတ်ခေါ်လျှင် ရင်းနှီးမြှုပ်နှံသူများ ယုံကြည်မှုမရှိ နိုင်ဟု ဆိုသည်။ သမ္မတ ဦးသိန်းစိန် လက် ထက် ငါးနှစ်အတွင်း စီးပွားရေး အရ ဖွံ့ဖြိုးတိုးတက်ခဲ့ပြီး အများပိုင်ကုမ္ပဏီများ ပေါ်ထွန်းခဲ့သော် လည်း အောင်မြင်သည့် အများပိုင် ကုမ္ပဏီကို မတွေ့ရဟု ဦးသိမ်းေ၀ က ပြောသည်။ အဘယ်ကြောင့် ဆိုသော် ကုမ္ပဏီတွင် ဒါရိုက်တာ အဖွဲ့၀င်များ၍ ဆုံးဖြတ်ချိန်ကြာ မြင့်ခြင်းကြောင့် ဖြစ်ပြီး ရန်ကုန် မြို့သစ်ကုမ္ပဏီကိုလည်း အများ ပိုင်ကုမ္ပဏီအဖြစ် ထူထောင်ရန် မဖြစ်နိုင်ကြောင်း ၎င်းက ဆိုသည်။ လက်ရှိတွင် NYDC ကုမ္ပဏီ သည် ပြည်တွင်း၌ ငွေသားအရ အဆင်းရဲဆုံး ကုမ္ပဏီဖြစ်သော်လည်း ပိုင်ဆိုင်မှုအရ အချမ်းသာဆုံး ကုမ္ပဏီ ဖြစ်ကြောင်းနှင့် ကုမ္ပဏီပိုင်ဆိုင်မှုသည် မြေယာများဖြစ်၍ မြေယာကို အသုံးပြု၍ ငွေရှာရမည်ဟု ၎င်းက ဆက်လက်ပြောကြားသည်။ ထို့ကြောင့် NYDC ကို အစိုးရက ပိုင်ဆိုင်သင့်ပြီး အစိုးရကသာ ဆုံးဖြတ်ချက်ချ၍ တာ၀န်ယူသင့်ကြောင်း ဦးသိမ်းေ၀က ဆိုသည်။ ဆွေးနွေးပွဲတွင် ပါ၀င်ခဲ့သူ Sandhi Governance Insti-tution ဒါရိုက်တာ ဦးခိုင်၀င်းက ‘‘မြေတွေ၊ ရင်းနှီးမြှုပ်နှံမှုတွေပါလို့ ရန်ကုန်တိုင်းအစိုးရ တစ်ခုတည်းလုပ်လို့မရဘူး။ နိုင်ငံရေးမှီခိုမှုမပါဘဲနဲ့ စီးပွားရေးကို စီးပွားရေးအနေနဲ့ မြင်ပြီးတော့ မြို့ကြီးဖွံ့ဖြိုးလာအောင် Mandate (ကိုင်တွယ်မှု)လုပ်တာ မြင်စေချင် ပါတယ်’’ဟု ပြောသည်။ ရန်ကုန်မြို့သစ် စီမံကိန်းအကောင်အထည်ဖော်ရာတွင် အစိုးရက ကုမ္ပဏီထောင်မည့် အစား ကော်မတီ (သို့မဟုတ်) ကြီးကြပ်သည့်အဖွဲ့အစည်းအဖြစ် နာမည်ပြောင်း၍ အကောင်အထည်ဖော်ပါက ေ၀ဖန်မှုများလျော့နည်းနိုင်ကြောင်း ဆက်သွယ်ရေးနှင့် သတင်းအချက်အလက်နည်းပညာဒု၀န်ကြီးဟောင်း ဦးသောင်းတင်က ပြောသည်။ NYDC ခေါ် ရန်ကုန်မြို့သစ် အကောင်အထည်ဖော်မည့် ကုမ္ပဏီကို ရန်ကုန်တိုင်းအစိုးရက ကျပ် ၁၀ ဘီလီယံမတည်ပြီး ဖွဲ့စည်းခဲ့သည်။ ထိုကုမ္ပဏီတွင် တိုင်းအစိုးရ လမ်းပန်းဆက်သွယ်ရေး၀န်ကြီး ဒေါ်နီလာကျော်က ဥက္ကဋ္ဌအဖြစ် ဆောင်ရွက်ပြီး FMI ကုမ္ပဏီအုပ်စု၏ ဥက္ကဋ္ဌ ဦးသိမ်းေ၀ကို ဒုဥက္ကဋ္ဌနှင့် အမှုဆောင်အရာရှိချုပ်အဖြစ်ခန့်အပ်ခဲ့သည်။ ထိုကုမ္ပဏီထူထောင်ခြင်းကို အစိုးရက ကုမ္ပဏီထောင်၍ စီးပွားရေးမလုပ်သင့်ကြောင်း ေ၀ဖန်နေခြင်းဖြစ်သည်။ NYDC ကုမ္ပဏီသည် ရန်ကုန်မြို့သစ်အကောင်အထည်ဖော်ရာ တွင် ရင်းနှီးမြှုပ်နှံသူဖိတ်ခေါ်ရန် နှင့် ရင်းနှီးမြှုပ်နှံသူများကို ကြီး ကြပ်ရန််ဖြစ်ကြောင်း တိုင်းအစိုးရက ကြေညာထားသည်။,business,0
ရန်ကုန်တိုင်းဒေသကြီး တွင် ဖော်ဆောင်မည့် စက်မှုဇုန် ၁၁ ခုအတွက် တင်ဒါခေါ်ယူခြင်း လုပ်ငန်းများ၌ ပွင့်လင်းမြင်သာ မှုရှိစေရန် ဒေသခံများကို ဦးစီး လုပ်ကိုင်စေမည်ဟု ရန်ကုန်တိုင်း စည်ပင်သာယာရေးဝန်ကြီး ဦးမောင်မောင်စိုးက ပြောသည်။ ရန်ကုန်တိုင်းဒေသကြီး အစိုးရက စည်ပင်သာယာနယ်နိမိတ် ပြင်ပရှိ ၁၁ မြို့နယ်တွင် နိုင်ငံတကာအဆင့်မီ စက်မှုဇုန်များ ဖော်ဆောင်မည့် အစီရင်ခံစာနှင့်ပတ်သက်၍ လွှတ်တော်ကိုယ် စားလှယ်များက ဆွေးနွေးခဲ့မှုများ အပေါ် ဝန်ကြီးက ဇွန်လ ၂၀ ရက်၌ ပြုလုပ်သည့် တိုင်းဒေသကြီး လွှတ်တော်တွင် ပြန်လည်ရှင်းလင်းစဉ် ထည့်သွင်းပြောကြား သည်။ စက်မှုဇုန်စီမံကိန်းများအ တွက် မြေယာသိမ်းယူခြင်း၊ တင် ဒါခေါ်ယူခြင်းများတွင် ပွင့်လင်း မြင်သာမှုရှိရန် လုပ်ဆောင်မည်ဖြစ်ပြီး ဒေသခံများ ဦးဆောင် လုပ်ကိုင်စေမည့်စနစ် ဖော်ဆောင် မည်ဟု ဦးမောင်မောင်စိုးက ဆို သည်။ ‘‘တင်ဒါကလည်း တစ်နည်း ပြောရရင် ဒေသခံအဖွဲ့ကပဲ ဦးစီး ပြီးတော့ လုပ်တာပိုကောင်းပါ တယ်။ ဘာကြောင့်လဲဆိုတော့ ဒေသဖွံ့ဖြိုးဖို့အတွက် တာဝန်အရှိ ဆုံးလူဟာ ဒေသက လူတွေပဲဖြစ် ပါတယ်။ သူ့ဒေသတိုးတက်ဖွံ့ဖြိုး ဖို့ ပေါ်လစီဂိုက်လိုင်း အစိုးရက ချပေးပြီး အကောင်အထည်ဖော် ရမှာ ဒေသတွင်းက လူတွေဖြစ်ပါ တယ်’’ဟု ၎င်းက ပြောသည်။ သို့သော် ဒေသခံများကို မည်ကဲ့သို့ ဖွဲ့စည်းတာဝန်ပေးမည်ဆို သည်ကို ဦးမောင်မောင်စိုးက အ သေးစိတ်ရှင်းလင်းပြောကြားခြင်း မရှိပေ။ ရန်ကုန်တိုင်းဒေသကြီးအစိုး ရက စည်ပင်သာယာနယ်နိမိတ် ပြင်ပရှိ မြို့နယ်များကို ဖွံ့ဖြိုးစေ ရန်ဆိုကာ စက်မှုဇုန် ၁၁ ခု ဖော်ဆောင်ရန် လွှတ်တော်သို့ ကနဦးအစီရင်ခံစာတင်သွင်းခဲ့ သည်။ ယင်းစီမံကိန်းသည် ဒေသ ဖွံ့ဖြိုးရေးနှင့် အလုပ်အကိုင်အခွင့်အလမ်းများ ရရှိစေသဖြင့်ထောက်ခံသည့် လွှတ်တော်ကိုယ်စားလှယ်များရှိသကဲ့သို့ လက်ရှိတွင် စက်မှုဇုန် ၁၁ ခုစလုံး တစ်ပြိုင်တည်းဖော်ဆောင်ရန် မသင့်ဟုဆိုကာ ကန့်ကွက်သည့် လွှတ်တော်ကိုယ်စားလှယ်များလည်းရှိသည်။ ရန်ကုန်မြို့တွင် လက်ရှိဖွင့် လှစ်ထားသည့် စက်မှုဇုန် ၂၉ ခု ကို ဖွံ့ဖြိုးအောင် ဦးစွာဆောင်ရွက် သင့်ပြီး လျှပ်စစ်မီးအပါအဝင် အခြေခံလိုအပ်ချက်များ ပြည့်စုံ လာမှသာ အခြားစက်မှုဇုန်အသစ် များ ဖော်ဆောင်သင့်သည်ဟု ရန်ကုန်တိုင်းဒေသကြီး ဘဏ္႑ာ ရေး၊ စီမံကိန်းနှင့် စီးပွားရေးကော် မတီက အကြံပြုထားသည်။ အစိုးရအနေဖြင့် မကြာမီ လျှပ်စစ်ဓာတ်အားတိုးမြှင့်ဖြန့်ဝေ ပေးနိုင်မည့် စီမံကိန်းများ ဆောင် ရွက်နေခြင်းကြောင့် စက်မှုဇုန်အ သစ်များ လျှပ်စစ်ဓာတ်အားလို အပ်ချက်ကို ဖြေရှင်းနိုင်မည်ဟု ဦးမောင်မောင်စိုးက ဆိုသည်။ ထို့အပြင် ဖွံ့ဖြိုးရေးလုပ်ငန်း များသည် တစ်ခုနှင့်တစ်ခု ဆက် စပ်နေသဖြင့် စက်မှုဇုန် ၁၁ ခုကို အချိန်ခွဲလုပ်ကိုင်ရန် မဖြစ်နိုင်ဘဲ တစ်ပြိုင်တည်းဆောင်ရွက်မှသာ အဆင်ပြေနိုင်မည်ဟု ၎င်းက ပြောသည်။ စက်မှုဇုန် ၁၁ ခု ဖော်ဆောင် မည့် အစီရင်ခံစာကို ဝန်ကြီး ဦးမောင်မောင်စိုးက ပြန်လည်ရှင်း လင်းပြီးနောက် လွှတ်တော်၏ သဘောထား တောင်းခံရာ ကန့်ကွက်သူမရှိ၍ မှတ်တမ်းတင် ကြောင်း လွှတ်တော်ဥက္ကဋ္ဌက ကြေညာသည်။ ထိုသို့ မှတ်တမ်းတင်ခြင်း သည် စီမံကိန်းလုပ်ကိုင်ခွင့်ပြုခြင်း မဟုတ်ဘဲ စီမံကိန်းလုပ်ကိုင်မည် ဆိုပါက အသေးစိတ်အချက်အ လက်များကို လွှတ်တော်သို့ ထပ်မံ တင်ပြ ခွင့်ပြုချက်ရယူရမည်ဖြစ် သည်။,business,0
မလေးရှားနိုင်ငံတွင် သွားရောက် အလုပ်လုပ်ကိုင် သည့်အလုပ်သမားများ၏ မိသား စုထံသို့ လွှဲပို့ငွေစာရင်းကိုလစဉ် တင်ပြရန် အလုပ်သမားစေလွှတ် သည့်အေဂျင်စီများအားညွှန်ကြား ထားကြောင်း အလုပ်သမား၊ လူ၀င်မှုကြီးကြပ်ရေးနှင့် ပြည်သူ့ အင်အား၀န်ကြီးဌာနမှ တာ၀န် ရှိသူတစ်ဦးကပြောသည်။ မလေးရှားနိုင်ငံသို့ အလုပ် သမား ပြန်လည်စေလွှတ်ခွင့်ပြု စဉ်က ၎င်းတို့၏ မိသားစုထံလွှဲပို့ ငွေကို ဘဏ်မှတစ်ဆင့်တရား၀င် ပို့ရန် ညွှန်ကြားပြီးဖြစ်သော်လည်း အလုပ်သမားစေလွှတ်ခွင့်ပြုခဲ့ပြီး လေးလကြာအထိ စာရင်းအတိ အကျမရရှိသဖြင့် လစဉ်စာရင်း ပေးပို့ရန် အေဂျင်စီများအား ထပ် မံညွှန်ကြားထားကြောင်း ၎င်းက ဆိုသည်။ ‘‘စာရင်းအတိအကျရဖို့ ခက် နေတဲ့အတွက် အေဂျင်စီတွေက ကိုယ်ပို့ထားတဲ့ အလုပ်သမား ဘယ်လောက်ကဘဏ်ကနေငွေ လွှဲပို့နေလဲဆိုတာကို ပေးပို့ဖို့ ပြောထားတယ်။ အဲဒီစာရင်းတွေ သိရမှ ကျန်တာတွေဆက်လုပ် လို့ရမှာလေ’’ ဟု အထက်ပါတာ ၀န်ရှိသူကပြောသည်။ မလေးရှားနိုင်ငံသို့ သွား ရောက်အလုပ်လုပ်ကိုင်သည့် မြန် မာအလုပ်သမားများအနေဖြင့် ဘဏ်မှ တစ်ဆင့်တရား၀င်ငွေလွှဲ ပို့မှုကို ပိုမိုတွန်အားပေးဆောင် ရွက်နိုင်ရန်် ဇွန်လ ၂၃ ရက်တွင် အလုပ်သမားညွှန်ကြားမှုဦးစီး ဌာနမှ တာ၀န်ရှိသူများ၊ ပုဂ္ဂလိ ကဘဏ်များမှ တာ၀န်ရှိသူများ နှင့် မလေးရှားနိုင်ငံသို့ အလုပ် သမားစေလွှတ်သည့် အေဂျင်စီ များ အစည်းအေ၀းပြုလုပ်ခဲ့ သည်။ ‘‘အလုပ်သမားတွေဘဏ်က နေလွှဲပို့နိုင်အောင် အေဂျင်စီတွေ ဘက်က ဘယ်လိုတာ၀န်ယူစည်း ရုံးဆောင်ရွက်ပေးနိုင်မလဲ ဆိုတာ တွေ၊ အလုပ်သမားတွေငွေလွှဲပို့ မှုအခြေအနေကို ပုံမှန်တင်ပြဖို့ ဆိုတာတွေ ညှိနှိုင်းဆွေးနွေးဖြစ် တယ်။ ဘဏ်တွေဘက်ကလည်း သူတို့ အခက်အခဲတွေပြောတယ်’’ ဟု ယင်းအစည်းအေ၀းသို့ တက် ရောက်ခဲ့သည့် ငွေကြိုးကြာပြည် ပအလုပ်အကိုင်ရှာဖွေရေး၀န် ဆောင်မှုကုမ္ပဏီ မန်နေဂျင်း ဒါရိုက်တာ ဦးစိုင်းစည်သူကပြော သည်။ လက်ရှိတွင် မလေးရှား နိုင်ငံသို့ အလုပ်သမားစေ လွှတ်ခွင့် ပြန်လည်ခွင့်ပြုခဲ့ပြီး လေးလအတွင်း သွားရောက် အလုပ်လုပ်ကိုင်သူ သုံးထောင် ကျော်ရှိခဲ့ကြောင်း အလုပ်သမား ညွှန်ကြားမှုဦးစီးဌာနက ထုတ် ပြန်ထားသည်။ အလုပ်သမားများသည် အ စိုးရသတ်မှတ်ထားသော ဘဏ်မှ မလွှဲပြောင်းဘဲ ဟွန်ဒီမှ တစ်ဆင့် လွှဲပြောင်းမှုများသည်။ မလေးရှား နိုင်ငံတွင် မြန်မာအလုပ်သမားများ အဓိကငွေလွှဲပို့နေသည့် ‘အောင် ရတနာဆိုင်’သည် မူးယစ်ဆေး သယ်ယူပို့ဆောင်သည့် ပြဿနာ နှင့်ဆက်စပ်နေသဖြင့် မလေးရှား အစိုးရ၏ ဘဏ်စာရင်းပိတ်ခံထား ရကာအလုပ်သမားများ ပေးပို့ငွေ ထုတ်ယူမရသည့် ပြဿနာများရှိ နေကြောင်း အေဂျင်စီလုပ်ငန်းရှင် အချို့က ဆိုသည်။ ‘‘အဲဒီကိစ္စကတော့ ကျွန် တော်တို့ဆီ ဆက်သွယ်အကူ အညီတောင်းထားတာတော့မရှိ ဘူး။ အဲဒီဖြစ်စဉ်ဖြစ်ပြီးတော့ တ ရားမ၀င်ငွေလွှဲလုပ်ငန်းတွေက ဒါ မျိုးအာမခံချက် မရှိဘူးဆိုတာ ထောက်ပြပြီးဘဏ်က တရား၀င် လွှဲပို့မှုတွေလုပ်ဖို့အလုပ်သမား တွေကို ပိုပြီးအသိပညာပေးစည်း ရုံးနိုင်တဲ့ အခွင့်အလမ်းတော့ရ လာတယ်’’ ဟုဦးစိုင်းစည်သူက ပြောသည်။,business,0
တရုတ်နိုင်ငံသို့ နယ်စပ် ကုန်သွယ်ရေးဖြင့် စပါးတင်ပို့မှုက ပြည်ပဆန်တင်ပို့မှုအတွက် အ ခက်တွေ့လာ၍ အစိုးရက စနစ် တကျကိုင်တွယ်ထိန်းသိမ်းပေးရန် မြန်မာနိုင်ငံ ဆန်စပါးအသင်းချုပ် (MRF) တာဝန်ရှိသူအချို့က တောင်းဆိုသည်။ ပြီးခဲ့သည့်နှစ်က ဆန်တန် ချိန် ၃ ဒသမ ၅ သိန်းကျော်တင်ပို့ နိုင်ခဲ့ခြင်းကလည်း ပြည်တွင်းဆန် လက်ကျန် လျော့နည်းစေခြင်း အပြင် စပါးတန်ချိန်များစွာ ပြည် ပသို့ တင်ပို့ခဲ့ခြင်းက ယခုနှစ်ပြည် ပဆန်တင်ပို့မှုကို ကြိုတင်ခန့်မှန်း ရန် မလွယ်ကူကြောင်း မြန်မာ နိုင်ငံ ဆန်စပါးအသင်းချုပ် ဦးရဲ မင်းအောင်ကပြောသည်။ ၂၀၁၈ တွင် ပြည်ပသို့ဆန်တင်ပို့နိုင်မည့် တန်ချိန်ပမာဏကို ကြိုတင်ခန့်မှန်းနိုင်ခြင်း မရှိဘဲ စောင့်ကြည့်နေရကြောင်း ၎င်းကဆိုသည်။ ‘‘ရာသီဥတုပုံမှန်ဆိုရင်တာ့ ပြီးခဲ့တဲ့နှစ်ထက် သိပ်ကွာမှာ မဟုတ်ဘူး’’ ဟု ဦးရဲမင်းအောင်က ဆိုသည်။ မြန်မာနိုင်ငံ ဆန်စပါးအ သင်းချုပ်၏ တရားဝင်ခန့်မှန်းမှုက ၂၀၁၈ တွင် တန်ချိန် ၂ ဒသမ ၅ သန်းတင်ပို့နိုင်မည်ဟု မျှော်လင့် နေသည်။ ယခုအချိန်သည် စပါးစတင် စိုက်ပျိုးချိန်ဖြစ်ပြီး ရာသီဥတု ဖောက်ပြန်ခြင်းမရှိပါက ယခုနှစ် တွင် တန်ချိန်နှစ်သန်းမှ သုံးသန်း အထိ တင်ပို့နိုင်မည်ဟု မြန်မာ နိုင်ငံ ဆန်စပါးအသင်းချုပ် ဗဟို အလုပ်အမှုဆောင် ဦးမျိုးသူရ အေးက ပြောသည်။ ဧပြီနှင့်မေလနှစ်လပေါင်း ပြည်ပဆန်တင်ပို့မှုသည် ပြီးခဲ့ သည့်နှစ်ကာလတူနှင့် နှိုင်းယှဉ်ပါ က တန်ချိန်တစ်သိန်းခန့် လျော့ နည်းနေသည်။ မြန်မာနိုင်ငံမှ ပြည်ပဆန် တင်ပို့မှု စုစုပေါင်းတန်ချိန်၏ ၅၀ ရာခိုင်နှုန်းကျော် ဈေးကွက်ဝေစု ယူထားသည့် တရုတ်နိုင်ငံက မြန်မာနိုင်ငံမှ ဆန်ဝယ်ယူမှုလျော့ နည်းခြင်းကြောင့် ပြည်ပတင်ပို့မှု လျော့ကျခြင်းဖြစ်ကြောင်း ဆန် ကုန်သည်အချို့က ပြောသည်။ မြန်မာ၊ တရုတ်နယ်စပ် မူ ဆယ်မြို့တွင် ပြီးခဲ့သည့် မတ်လ ကုန်ပိုင်းက မြန်မာကုန်သည်များ ၏ ငွေစာရင်းအပိတ်ခံရမှုက လည်း ဆန်တင်ပို့မှုကို ထိခိုက်စေ သည်ဟု မူဆယ်မြို့မှ ဆန်ကုန် သည်အချို့က ပြောသည်။,business,0
"စစ်ကိုင်းတိုင်းဒေသကြီး ၌ လက်လုပ်လက်စားများ သတ္တု နှင့်ကျောက်မျက်တူးဖော်ခြင်းကို ခွင့်ပြုရန် တိုင်းဝန်ကြီးတစ်ဦး ဦး ဆောင်သော လုပ်ကွက်စိစစ်ချ ထားပေးရေးအဖွဲ့ကို ဝန်ကြီးချုပ် က ဇွန်လ ၂၈ ရက်တွင် ဖွဲ့စည်း ပေးခဲ့သည်။ အဆိုပါအဖွဲ့သည် ပြည် ထောင်စုအစိုးရက ရတနာမြေအ ဖြစ် သတ်မှတ်ခဲ့သော နေရာများ တွင် တစ်နိုင်တစ်ပိုင် တူးဖော်သူ များကို စိစစ်ချထားပေးရမည်ဟု အဖွဲ့ဥက္ကဋ္ဌ စစ်ကိုင်းတိုင်းဒေသ ကြီး စိုက်ပျိုးရေး၊ မွေးမြူရေးနှင့် ဆည်မြောင်း၀န်ကြီး ဦးကမ်ဇာမုံ က ပြောသည်။ ‘‘အထူးသဖြင့် ရွှေတူးတာတွေ ကြီးကြပ်ရမယ်။ တရားမဝင် ရွှေသတ္တုတူးတဲ့ သူတွေမရှိအောင် တရားဝင် လုပ်ကွက်ချပေးတဲ့ သဘောပါ’’ဟု ဦးကမ်ဇာမုံက ပြောသည်။ အဆိုပါအဖွဲ့ကို ‘ဓာတ်သတ္တုအသေးစားနှင့် လက်လုပ် လက်စား လုပ်ကွက်စိစစ်ချထား ပေးရေးအဖွဲ့’ ဟု အမည်ပေးထား ပြီး အဖွဲ့ဝင်ကိုးဦးပါဝင်ကာ အ ချက်ကိုးချက်ဆောင်ရွက်ရမည် ဖြစ်သည်။ ၎င်းတို့ထဲတွင် လုပ် ကွက်တင်ပြလာမှုများအတွက် ပြည်ထောင်စုသယံဇာတနှင့် သ ဘာဝပတ်ဝန်းကျင်ထိန်းသိမ်းရေး ဝန်ကြီးဌာနနှင့် ညှိနှိုင်းသဘော ထားရယူရန်၊ လုပ်ကွက်ခွင့်ပြုမိန့် ထုတ်ပေးရန်၊ လုပ်ကွက်အတွက် လိုအပ်သည့် စက်ယန္တရားများခွင့် ပြုရန်၊ အခွန်အခများ ကြီးကြပ် ရန်၊ တူးဖော်မှုများကို ကြီးကြပ်ခြင်း၊ စည်းကမ်းဖောက်ဖျက်သူ များကို ပြစ်ဒဏ်ပေးခြင်းနှင့် ခွင့်ပြုမိန့်ပယ်ဖျက်ခြင်း စသည်တို့ဆောင် ရွက်ရမည်ဖြစ်သည်။ ပထမအကြိမ်အဖြစ် ခန္တီးရှိ ကျောက်စိမ်းတူးဖော်ရေး လုပ် ကွက် ၃၀၀ ကို ဇူလိုင် ၈ ရက်တွင် စတင် ချပေးမည် ဖြစ်ကြောင်း ဦးကမ်ဇာမုံက ပြောသည်။ ထို့အပြင် ရွှေတူးဖော်ရေးလုပ်ကွက် ၅၀၀ ကျော် ထပ်မံချထားပေးရန်ရှိ ကြောင်း ၎င်းက ဆက်လက်ပြော ကြားသည်။ အဆိုပါ အသေးစားလုပ် ကွက်သည် တစ်ဧက ကျယ်ဝန်း မည်ဖြစ်ပြီး လုပ်ကွက်အရေအ တွက်နှင့် ရတနာမြေများကို ပြည် ထောင်စုအစိုးရက သတ်မှတ်မည် ဖြစ်ကြောင်း ဦးကမ်ဇာမုံက ဆို သည်။ ခန္တီးရတနာမြေအတွက် တစ် ဧကအကျယ်အဝန်းရှိ လုပ်ကွက်၃,၀၀၀ ခန့် ဖော်ဆောင်ပေးထား ပြီး ယင်းလုပ်ကွက်များကို လုပ် ကိုင်ရန် နိုင်ငံတစ်ဝန်းမှ မည်သူမ ဆို လာရောက်လျှောက်ထားနိုင် ကြောင်း စစ်ကိုင်းတိုင်းအစိုးရက ကြေညာထားသည်။ လုပ်ကွက် တစ်ကွက်လျှင် ကျပ် ၅၀၀,၀၀၀ ပေးသွင်းရမည်ဟု တိုင်းအစိုးရက ဆိုထားသည်။ လုပ်ကွက်လျှောက် ထားသူများကို တစ်ဦးလျှင် တစ် ကွက်သာ ချထားပေးမည်ဟု တိုင်းအစိုးရက ဆိုသည်။",business,0
"အစိုးရသစ်လက်ထက် တွင် ရပ်နားထားသည့် သတ္တုတူး ဖော်ရေးလုပ်ကွက်အသစ်များ ယခုနှစ်အတွင်း ပြန်လည်ခွင့်ပြု မည်ဖြစ်၍ ဇူလိုင်တွင် စတင် လျှောက်ထားနိုင်ကြောင်း သတ္တု တွင်းဦးစီးဌာန ဒုညွှန်ချုပ် ဦးကျော်သက်က ပြောသည်။ သတ္တုတူးဖော်ရေး လုပ် ကွက်အသစ်များကို အကြီးစားနှင့် အလတ်စားလုပ်ကွက်များအဖြစ် ခွင့်ပြုမည်ဖြစ်ပြီး ဇူလိုင် ၂၆ ရက်ကစတင်ကာ စာတိုက်မှတစ် ဆင့် လျှောက်ထားနိုင်ကြောင်း ၎င်းကပြောသည်။ ‘‘စည်းကမ်းချက်တွေက တော့ ဥပဒေထဲကအတိုင်းပဲ။ အကြီးစားနဲ့အလတ်စား လုပ် ကွက်သစ်တွေ ပေးမယ်။ ရှိပြီး သားအသေးစားလုပ်ကွက်တွေ မှာ လာလျှောက်ရင်တော့ မရဘူး ပေါ့’’ဟု ဦးကျော်သက်က ပြော ကြားသည်။ ပြဋ္ဌာန်းထားသည့် သတ္တု တွင်းဥပဒေသစ်တွင် ၂၄၇ ဧက ကို အလတ်စား သတ်မှတ်ထားပြီး ၂၄၇ ဧကအထက်ကို အကြီးစား လုပ်ကွက်အဖြစ် သတ်မှတ်ထား သည်။ လက်လုပ်လက်စားနှင့် အသေးစား လုပ်ကွက်များကို သက်ဆိုင်ရာ တိုင်းဒေသကြီးနှင့် ပြည်နယ်အစိုးရက စီမံမည်ဖြစ် သည်။ ‘‘သဘာဝပတ်ဝန်းကျင် ထိ ခိုက်မှုနည်းအောင် တိုင်းနဲ့ပြည် နယ်က ခွင့်ပြုပေးမယ့်နေရာတွေ ကို ဌာနက ကွင်းဆင်းကြည့်ပြီး နေရာသတ်မှတ်ပေးထားတယ်လို့ သိရတယ်။ တစ်ခုမပြတ်သေး တာက အသေးစားလုပ်ကွက်တွေ ကို တိုင်းနဲ့ပြည်နယ် အစိုးရက ခွင့် ပြုတဲ့အခါ အခွန်အခတွေကို ဘယ်လို စီမံမယ်ဆိုတာ မပါတဲ့ အတွက် ဒါကို စောင့်ကြည့်ရမယ်’’ ဟု အမျိုးသားလွှတ်တော်ကိုယ် စားလှယ် ဦးစောမိုးမြင့်က ပြော သည်။ လက်ရှိတွင် တိုင်းဒေသကြီး နှင့်ပြည်နယ်များ၌ ခွင့်ပြုမိန့် ထုတ်ပေးထားသည့် အကြီးစား လုပ်ကွက်၊ အသေးစားလုပ်ကွက်၊ စမ်းသပ်လုပ်ကွက်၊ စမ်းသပ်ဖြစ် မြောက်လုပ်ကွက်၊ လက်လုပ် လက်စားနှင့် အသေးစားအဆင့် တက် လုပ်ကွက်စုစုပေါင်း ၁,၃၉၃ ခုရှိပြီး မန္တလေး၊ စစ်ကိုင်း တိုင်းဒေသကြီး၊ ရှမ်းပြည်နယ် တောင်ပိုင်းနှင့် ကချင်ပြည်နယ်၌ အများဆုံး တူးဖော်ခွင့်ပေးထား သည်။ သဘာဝပတ်ဝန်းကျင် ထိ ခိုက်ပျက်စီးမှု ကာကွယ်နိုင်ရန် သတ္တုသယံဇာတ တူးဖော်ရေး လုပ်ကွက်အသစ်များကို ၂၀၁၆ ဧပြီ ၁ ရက်ကစတင်ပြီး ယာယီ ရပ်ဆိုင်းထားသည်။",business,0
"အရင်းအနှီးငွေကြေး လိုအပ်နေသည့် လယ်ယာကဏ္႑ အတွက် လယ်ယာမြေ လုပ်ပိုင် ခွင့် လက်မှတ်ပုံစံ (၇) အပေါင် ထားပြီး နှစ်လတ်ချေးငွေ အမျိုး အစား ငွေချေးသည့်စနစ်ကို ပုဂ္ဂ လိကဘဏ်ဖြစ်သည့် မြန်မာ့ ရှေ့ဆောင်ဘဏ်က စမ်းသပ် ဆောင်ရွက်နေသည်။ မြန်မာနိုင်ငံ ဆန်စပါးအသင်း ချုပ် ဥက္ကဋ္ဌ ဦးချစ်ခိုင်၏ မြန်မာ့ ရှေ့ဆောင်ဘဏ်သည် ဧရာဝတီ တိုင်း ဓနုဖြူမြို့နယ်၊ ရန်ကုန်တိုင်း တွံတေးမြို့နယ်တို့ အပါအဝင် တိုင်းနှင့်ပြည်နယ်အချို့တွင် ပုံစံ (၇)ကို အပေါင်ထားပြီး ငွေချေး ခြင်း စမ်းသပ်ဆောင်ရွက်နေ သည်။ ၂၀၁၈ မိုးစပါးရာသီတွင် ဓနုဖြူမြို့နယ်ရှိ လယ်သမား ၆၉၀ ၏ စိုက်ပျိုးမြေ ၄,၁၆၁ ဧက အတွက် ကျပ် ၁ ဒသမ ၆ဘီလီယံ ကျော်ကို မြန်မာ့ရှေ့ဆောင် ဘဏ်က ဇွန်လ ၂၉ ရက်တွင် ချေးငွေထုတ်ပေးသည်။ တစ်ဧက ကျပ်လေးသိန်းနှုန်းဖြင့် သုံးနှစ် သက်တမ်းရှိသော နှစ်လတ်ချေး ငွေအမျိုးအစားဖြစ်ပြီး စိုက်ပျိုးချိန် တစ်ရာသီတွင် အရင်းရှစ်သောင်း နှင့် အတိုး ပြန်လည်ပေးဆပ်ရမည်ဖြစ်သည်။ ‘‘ကျွန်တော်တို့အစီအစဉ်မှာ ပါဝင်ဖို့ ဆက်သွယ်လာတဲ့သူတွေ ကို ချေးငွေထုတ်ပေးတာပါ’’ဟု မြန်မာ့ရှေ့ဆောင်ဘဏ် ဒါရိုက် တာ ဦးရဲမင်းအောင်က ပြော ကြားသည်။ လက်ရှိ ချေးငွေထုတ်ပေးနိုင် သည့် လယ်မြေဧက ပမာဏသည် ဓနုဖြူမြို့နယ်ရှိ စိုက်ပျိုးမြေဧက စုစုပေါင်း၏ ၅ ရာခိုင်နှုန်းခန့်သာ ရှိကြောင်း ၎င်းကပြောသည်။ တစ်နိုင်ငံလုံး အတိုင်းအတာ ဖြင့် လယ်သမားများ လိုအပ်နေ သော အရင်းအနှီးငွေကို ထောက် ပံ့ရာတွင် တစ်ဦးတစ်ယောက် အဖွဲ့အစည်းတစ်ခုတည်း ဆောင် ရွက်မရဘဲ အစိုးရ ဦးဆောင်ပြီး နိုင်ငံတကာ အဖွဲ့အစည်းများ အပါအဝင် ပြည်တွင်းအဖွဲ့အစည်း များ ပူးပေါင်းဆောင်ရွက်ရန် လို အပ်ကြောင်း ဦးရဲမင်းအောင်က ပြောသည်။ လယ်တစ်ဧကအတွက် ပျမ်း မျှ ကုန်ကျစရိတ် ကျပ်နှစ်သိန်းခွဲ ခန့်ရှိသော်လည်း မြန်မာ့လယ်ယာ ဖွံ့ဖြိုးရေးဘဏ်က ကျပ်တစ်သိန်း ခွဲသာ ချေးပေးနိုင်သည်။ သီးနှံ စိုက်ပျိုးသည့် ရာသီအလိုက် ချေးငွေ အမျိုးအစားဖြစ်ခြင်း ကြောင့် သီးနှံပေါ်ချိန်တွင် ဈေး နှုန်းကျဆင်းသည့် အခက်အခဲ ကို လယ်သမားများ နှစ်စဉ်ကြုံတွေ့နေရသည်။ ‘‘ရလိုက်၊ ပြန်ဆပ်လိုက်နဲ့ဆို တော့ ကျွန်တော်တို့အတွက် ငွေက အဖတ်မတင်ဘူး။ ၂နှစ်၊ သုံးနှစ်စာမကဘဲ နှစ်ရှည်ချေးငွေ မျိုးရရင် ပိုပြီးအဆင်ပြေတာပေါ့’’ ဟု ဓနုဖြူမြို့နယ်မှ လယ် ၁၅ ဧကပိုင်ရှင် ဦးထွန်းအေးက ပြော ကြားသည်။ လယ်ယာကဏ္႑သည် ရာသီ ဥတုအပေါ် မှီခိုနေပြီး ဆုံးရှုံးမှုပမာ ဏများသော လုပ်ငန်းအမျိုးအစား ဖြစ်သောကြောင့် ပြည်တွင်း ပုဂ္ဂ လိကဘဏ်အများစုက ငွေချေး ခြင်းလုပ်ငန်းတွင် ပါဝင်ရန် နည်း လမ်းများ ရှာဖွေခြင်းဖြင့် အချိန်ယူ ဆောင်ရွက်နေသည်။",business,0
"FMI ကုမ္ပဏီက ပြီးခဲ့ သည့် ၂၀၁၇-၁၈ ဘဏ္႑ာနှစ်အ တွင်း ၀င်ငွေ ကျပ် ၂၅ ဘီလီယံ ရရှိ၍ ရှယ်ယာတစ်စုလျှင် အမြတ်ဝေစု ကျပ် ၁၀၀ ပေးအပ် မည်ဟု ထုတ်ပြန်ကြေညာသည်။ ရန်ကုန်စတော့အိတ်ချိန်း တွင် အမြတ်ဝေစု ပေးမည်ဟု ထုတ်ပြန်ထားသည့် ကုမ္ပဏီလေး ခုအနက် အမြတ်ဝေစု အနည်းဆုံးခွဲဝေပေးသည့် ကုမ္ပဏီဖြစ် ကြောင်း စတော့ရှယ်ယာရှင်များ က ပြောသည်။ ‘‘အမြတ်ဝေစုအပြင် သူက ရှယ်ယာဝေစု အပိုဆောင်းလည်း ပေးပါသေးတယ်’’ဟု စတော့ရှယ် ယာရှင်တစ်ဦးက ပြောသည်။ ရန်ကုန်စတော့အိတ်ချိန်း စာရင်းဝင် ကုမ္ပဏီများအနက် အ မြတ်ဝေစုထုတ်ပေးရာတွင် သီလ ဝါအထူးစီးပွားရေးဇုန် အများပိုင် ကုမ္ပဏီ (MTSH) က ရှယ်ယာတစ်စုကို အမြတ်ဝေစု ကျပ် ၂၃၀၊ တယ်လီကွန်းကုမ္ပဏီ TMH က အမြတ်ဝေစု ကျပ် ၂၀၀၊ ပထမပုဂ္ဂလိကဘဏ်က ကျပ် ၂,၀၀၀ဖြစ်သည်။ ထိုသို့ ဝင်ငွေတိုးတက်လာ ခြင်းကြောင့် ယခင်ဘဏ္႑ာနှစ် ထက် အမြတ်ငွေ ၂၇ ဒသမ ၄ ရာခိုင်နှုန်း ပိုမိုအမြတ်ရခဲ့သည်ဟု FMI ကုမ္ပဏီက ဇူလိုင် ၂ ရက်တွင် ထုတ်ပြန်ကြေညာသည်။ ကုမ္ပဏီဝင်ငွေတိုးလာခြင်း သည် ရိုးမဘဏ်နှင့် ပန်းလှိုင်ဆေး ရုံကြောင့်ဖြစ်ပြီး အမြတ်ဝေစုအ ပြင် ရှယ်ယာအစု ၂၀ တိုင်းအ တွက် အပိုဆောင်းရှယ်ယာတစ်စု ပါပေးမည်ဟု ကုမ္ပဏီက ဆိုထား သည်။ ‘‘ကျွန်တော်တို့ရဲ့ ပန်းတိုင် ကတော့ မြန်မာနိုင်ငံမှာ စံနမူနာ ပြထိုက်ပြီး အရည်အသွေးမြင့်မား သော ထုတ်ကုန်နှင့် ဝန်ဆောင်မှု များကို အလေးထားတဲ့ စွမ်း ဆောင်ရည်မြင့်မားသော လုပ်ငန်းစုကြီးတစ်ခုဖြစ်လာရန် ရည်ရွယ် ထားပါတယ်’’ဟု FMI ကုမ္ပဏီ အမှုဆောင်ဥက္ကဋ္ဌ ဦးသိမ်းဝေက ပြောသည်။ FMI ကုမ္ပဏီသည် ယခုနှစ် အတွင်း ကုမ္ပဏီမှ ၁၂ ရာခိုင်နှုန်း ပိုင်ဆိုင်သည့် Penisula Resi-dences Yangon နှင့် စင်ကာပူ နိုင်ငံ စတော့အိတ်ချိန်းစာရင်းဝင် Memories Group လီမိတက်ကို စတင်ထားနိုင်ကြောင်း ဆိုသည်။ အဆိုပါ အမြတ်ဝေစုများ ခံစားခွင့်ရှိရန် ရှယ်ယာရှင်များ သည် ဩဂုတ် ၂၀ ရက် နောက် ဆုံးထား၍ ရှယ်ယာများအရောင်း အဝယ်ပြုလုပ်ရမည်ဟု ဆိုထား သည်။ ဇူလိုင် ၂ ရက်တွင် ရန်ကုန် စတော့အိတ်ချိန်း၌ FMI ကုမ္ပဏီ သည် အစုရှယ်ယာတစ်စုလျှင် ကျပ် ၁၂,၀၀၀၊ MTSH ကုမ္ပဏီက ကျပ် ၃,၁၀၀၊ ပထမပုဂ္ဂလိက ဘဏ်က ၂၃,၀၀၀ နှင့် TMH က ကျပ် ၂,၉၅၀ ပေါက်ဈေးရှိသည်။",business,0
မြန်မာနိုင်ငံ၏ ကုန် ထုတ်လုပ်မှုသည် မေလထက်ဇွန် လအတွင်း အနည်းငယ်ကျဆင်းခဲ့ ကြောင်း ဂျပန် Nikkei Asia ၏ ကုန်ထုတ်လုပ်မှုဆိုင်ရာ PMI စစ် တမ်းတွင်ဖော်ပြထားသည်။ မေလက စက်မှုကုန် ထုတ်လုပ်မှုသည် အညွှန်းကိန်း အဆင့် ၅ ဒသမ ၂ရှိရာမှ ဇွန်လ တွင်အဆင့် ၅ သို့အနည်းငယ်ကျ ဆင်းခဲ့ကြောင်း၊ သို့သော်ကုန် ထုတ်လုပ်မှုသည် သိသိသာသာ ကျဆင်းခြင်းမရှိကြောင်း အဆိုပါ စစ်တမ်းက ဖော်ပြထားသည်။ ‘‘ဇွန်လက အချက်အလက် တွေက လွန်ခဲ့တဲ့ ရှစ်လအတွင်း ကတိုးတက်ခဲ့တဲ့ကုန်ထုတ်လုပ်မှု လုပ်ငန်းတွေ ရပ်တန့်သွားတာကို ပြနေတာပါ’’ ဟု စစ်တမ်း ကောက်ယူသည့် IHS Markit မှ စီးပွားရေး ပညာရှင် Sian Jonesm မှတ်ချက်ပြုသည်။ အဆိုပါစစ်တမ်းကို အာဆီ ယံခုနစ်နိုင်ငံတွင် ကောက်ယူခဲ့ပြီး ဇွန်လအတွင်း ဗီယက်နမ်သည် ကုန်ထုတ်လုပ်မှု တစ်ဟုန်ထိုးတိုး တက်ခဲ့သည်။ ဖိလစ်ပိုင်နှင့် စင်ကာပူနိုင်ငံသည် ကုန်ထုတ် လုပ်မှုတိုးတက်ပြီး မလေးရှား နိုင်ငံက တိုးတက်မှုလျော့နည်းခဲ့ ကြောင်း စစ်တမ်း၌ဖော်ပြထား သည်။ အဆိုပါစစ်တမ်းအရ အာဆီ ယံဒေသတစ်ခုလုံးအနေဖြင့် ဇွန် လအတွင်း ကုန်ထုတ်လုပ်မှုအ နည်းငယ် ကျဆင်းခဲ့ကြောင်းဆို ထားသည်။ အထက်ပါ အစီရင်ခံစာ ကိုဂျပန် Nikkei နှင့် IHS Markit တို့က ပူးပေါင်းစစ်တမ်း ကောက်ယူခဲ့ပြီး ကုမ္ပဏီ ၄၀၀ ခန့် ၏ ၀ယ်ယူရေးတာ၀န်ရှိသူများအား မေးမြန်းကာ စစ်တမ်းကောက်ထားကြောင်း သိရသည်။ HIS Markit သည်ကမ္ဘာ လုံးဆိုင်ရာ စီးပွားရေးလုပ်ငန်း များလည်ပတ်စေရန်လုပ်ငန်းများ နှင့် ဈေးကွက်များအတွက် အ ရေးကြီးသော သတင်းအချက်အ လက်၊ သုံးသပ်ချက်နှင့် ဖြေရှင်း ချက်များကို ဦးဆောင်သုတေသ န ပြုလုပ်နေသည့် အဖွဲ့အစည်း ဖြစ်သည်။ Nikkei သည် ဂျပန်နိုင်ငံရှိ စီးပွားရေးလုပ်ငန်း သတင်းမီဒီယာအဖွဲ့အစည်းဖြစ် သည်။,business,0
အလုပ်သမားရေးရာ အ ငြင်းပွားမှု ပြဿနာများနှင့်ပတ် သက်၍ အရပ်ဘက်တရားရုံးများ ၌ အမှုရင်ဆိုင်ဖြေရှင်းရာတွင် ရှေ့နေအခမဲ့လိုက်ပါ ကူညီဆောင် ရွက်ပေးရန် မြန်မာနိုင်ငံ စက်မှု၊လက်မှုနှင့် ၀န်ဆောင်မှု လုပ်ငန်းပေါင်းစုံ အလုပ်သမားသမဂ္ဂများ အဖွဲ့ချုပ်(MICS) က ဒီချုပ်ပါတီ အလုပ်သမားရေးရာကော်မတီထံ အကူအညီ တောင်းခံသည်။ အလုပ်ရှင်၊ အလုပ်သမား အငြင်းပွားမှုများအနက် တစ်ဦး ချင်း အငြင်းပွားမှု ပြဿနာများ ကို ခုံသမာဓိကောင်စီက တာ၀န် ယူဖြေရှင်းပေးခြင်း မရှိဘဲ အရပ်ဘက်တရားရုံးများသို့ လွဲှပြောင်း နေသဖြင့် အလုပ်သမားများဘက် မှ ရှေ့နေ ငှားရမ်းရန် အခက်အခဲ ရှိနေသောကြောင့်ဟုဆိုကာ MICS က ဇွန်လ ၃၀ ရက် တွင် အဆိုပါ အကူအညီတောင်းခံစာပေး ပို့ခြင်း ဖြစ်သည်။ ခုံသမာဓိကောင်စီသည် အ လုပ်သမားအစုအဖွဲ့လိုက် အငြင်း ပွားမှုကိုသာ ဖြေရှင်းဆောင်ရွက် ပေးနေပြီး အလုပ်သမားခေါင်း ဆောင်ကို အလုပ်မှ ထုတ်ပယ်ခြင်း၊ လျော်ကြေးမပေးခြင်းများကြောင့် တိုင်ကြားသည့် တစ်ဦးချင်းပြဿ နာကို အရပ်ဘက်တရားရုံးများသို့ လွဲှပြောင်းမှုများရှိနေခြင်း ဖြစ် သည်ဟု MICS အထွေထွေအ တွင်းရေးမှူးချုပ် ကိုသက်နှင်း အောင်က ဆိုသည်။ ‘‘ကျွန်တော်တို့ အလုပ်သမားတွေအနေနဲ့ အရပ်ဘက်တရား ရုံးမှာ အလုပ်ရှင်နဲ့အပြိုင် ရှေ့နေ ငှားပြီး တရားရင်ဆိုင်ဖို့ဆိုတာ အ ခက်အခဲရှိတယ်။ ဒါကိုဒီချုပ်ပါတီ ရဲ့ အလုပ်သမားရေးရာ ကော်မ တီမှာရှိတဲ့ ရှေ့နေတွေနဲ့ ကူညီ ပေးနိုင်မလားဆိုတဲ့ မျှော်လင့်ချက် နဲ့ အကူအညီတောင်းခံရခြင်း ဖြစ် ပါတယ်’’ဟု ၎င်းကပြောသည်။ MICS အနေဖြင့် အခြားနိုင် ငံရေးပါတီအဖွဲ့အစည်းများရှိ အ လုပ်သမားရေးရာကော်မတီများ အနက် ဒီချုပ်ပါတီကို ရွေးချယ်အ ကူအညီတောင်းခံခြင်းသည် လက်ရှိ အာဏာရပါတီဖြစ်ခြင်း၊ အလုပ်သမားရေးရာ အမှုအခင်းများ လိုက်ပါဖြေရှင်းဆောင်ရွက်ရာမှ လက်ရှိဖြစ်ပေါ်နေသည့် အလုပ် သမား ပြဿနာများကို ထဲထဲ၀င်၀င် သိရှိစေကာ ကော်မတီမှတစ် ဆင့် လွှတ်တော်အထိ အလုပ်သ မားဥပဒေများကို ပြင်ဆင်သတ် မှတ်နိုင်မည့် မူဝါဒများထွက်ပေါ်စေရေးတို့ကို ရည်ရွယ်ခြင်းကြောင့် ဖြစ်သည်ဟု ၎င်းကဆိုသည်။ ‘‘ကျွန်တော်တို့ကို ကူညီမယ် လို့ ၁၀၀ ရာခိုင်နှုန်းယုံကြည်ပါ တယ်။ ဒီချုပ်ပါတီ အနိုင်ရရှိခဲ့ရာ မှာ ကျွန်တော်တို့အလုပ်သမား တွေရဲ့ ထောက်ခံမှုတွေလည်း ပါ ၀င်ခဲ့တယ်။ အဲဒီအတွက် အလုပ် သမားတွေ အခက်အခဲကို ပစ်ပယ်လိမ့်မယ်မထင်ဘူး’’ဟု ကိုသက်နှင်းအောင်က ပြောသည်။ ကော်မတီထံ တရား၀င် ရောက်ရှိလာခြင်း မရှိသေးသဖြင့် မည်ကဲ့သို့ ဆောင်ရွက်ပေးနိုင်မည် ကို ပြောကြားနိုင်ခြင်းမရှိသေး ကြောင်း အလုပ်သမားရေးရာ ကော်မတီဒုဥက္ကဋ္ဌ ဦးကျော်ထွေး က ဆိုသည်။ ‘‘စာလက်ထဲ ရောက်လာမှ ကော်မတီက တာ၀န်ရှိသူတွေအ စည်းအေ၀း ထိုင်ပြီး ဘယ်လိုလုပ် မယ်ဆိုတာ ဆုံးဖြတ်ရမှာပါ။ အခု အချိန်မှာတော့ ပြောဖို့ခက်နေပါ သေးတယ်’’ဟု ၎င်းကပြောသည်။,business,0
"မြန်မာလုပ်သား ၅၃ ရာခိုင်နှုန်းသာ ပြည်ပတွင် သွား ရောက်အလုပ်လုပ်ရန် စိတ်ဝင် စားပြီး နိုင်ငံတကာနှင့် နှိုင်းယှဉ်ပါက စိတ်ဝင်စားမှု လျော့နည်းနေ သေးကြောင်း ပြည်တွင်းအလုပ် အကိုင်ရှာဖွေရေးကုမ္ပဏီ www. myjobs.com.mm က သတင်း ထုတ်ပြန်သည်။ ကမ္ဘာအနှံ့ စီမံခန့်ခွဲရေးဆိုင် ရာ အကြံပေးအဖွဲ့အစည်း The Boston Consulting Group နှင့် နိုင်ငံတကာအလုပ်အကိုင်ရှာဖွေ ရေးအဖွဲ့အစည်း The Network တို့ ပူးပေါင်း၍ နိုင်ငံတကာမှ လုပ် သားအင်အားစု ၃၆၀,၀၀၀ ကျော် ဝင်ရောက်ဖြေဆိုထားသည့် စစ် တမ်းကို ယမန်နေ့က ထုတ်ပြန် သည်။ The Network အဖွဲ့၏မြန်မာနိုင်ငံကိုယ်စားပြုအဖွဲ့ဝင် MyJobs က မြန်မာနိုင်ငံရှိ အလုပ် သမား၊ ဝန်ထမ်း ၃,၈၀၀ ကျော် ကို ၂၀၁၈ ဧပြီ နောက်ဆုံးပတ်မှ မေလ ပထမပတ်အတွင်း စစ် တမ်းကောက်ယူခဲ့သည်။ မြန်မာနိုင်ငံအနေဖြင့် နိုင်ငံ တကာစစ်တမ်းကောက်ယူမှုစာ ရင်းတွင် ပထမဆုံးပါဝင်ခြင်းဖြစ် သဖြင့် ပြီးခဲ့သည့်နှစ်က အခြေ အနေနှင့် ပြန်လည်နှိုင်းယှဉ်ရန် အချက်အလက်မရှိသေးကြောင်း MyJobs Myanmar အမှုဆောင် အရာရှိချုပ် Hansvan Beek က ပြောသည်။ ‘‘ဒါပေမဲ့ ဒီစစ်တမ်းက ဘာ ကိုပြလဲဆိုတော့ မြန်မာနိုင်ငံမှာ အရင်ကထက် အလုပ်အကိုင်အ ခွင့်အလမ်းတွေ ပိုများလာတယ်။ မြန်မာနိုင်ငံက အရည်အချင်းရှိတဲ့ သူအများစုဟာ တခြားနိုင်ငံမှာ အလုပ်သွားလုပ်တာထက် ကိုယ့် အမိမြေမှာပဲ အလုပ်ပိုလုပ်ချင် တာကို ပြနေပါတယ်’’ဟု ၎င်းက ပြောသည်။ နိုင်ငံတကာတွင် လုပ်သား အင်အားစုအနေဖြင့် အခြားနိုင်ငံ တွင် အလုပ်လုပ်လိုမှု ပျမ်းမျှ ၅၇ ရာခိုင်နှုန်းခန့်ရှိသဖြင့် နိုင်ငံတကာ နှင့် နှိုင်းယှဉ်ပါက မြန်မာနိုင်ငံ သည် ပြင်ပသို့ သွားရောက်အလုပ်လုပ်လိုမှု လျော့နည်းနေသေး ကြောင်း ကြေညာချက်၌ ဖော်ပြထားသည်။ လက်ရှိတွင် ပြည်ပသို့ သွား ရောက်လုပ်ကိုင်သူ သိသိသာသာ လျော့နည်းမှုမရှိကြောင်း ပြည်ပ အလုပ်အကိုင်ပို့ဆောင် ရေးအေဂျင်စီတစ်ခုမှ တာဝန်ခံ ဦးမျိုးသူက ပြောသည်။ ‘‘အလုပ်အကိုင်ရှိပြီးသားသူ တွေထဲကတောင် ထက်ဝက် လောက်က ပြည်ပကို သွားချင်ကြ တာပဲ။ အလုပ်အကိုင်အခွင့်အ လမ်းနည်းပါးတဲ့ နယ်ဘက်ကလူ တွေကတော့ တစ်ဖက်နိုင်ငံကို အ လုပ်သွားလုပ်နေတာ လျော့တော့ မသွားပါဘူး။ ပုံမှန်ပါပဲ’’ဟု ၎င်း က ပြောသည်။ မြန်မာနိုင်ငံမှ ပြည်ပသို့ သွားရောက်အလုပ်လုပ်ရာတွင် အိမ် နီးချင်းထိုင်းနိုင်ငံသို့ သွားရောက် မှုအများဆုံးဖြစ်ပြီး ထိုင်းကုမ္ပဏီ များ ဝန်ထမ်းခေါ်ယူမှု အနေအ ထားအရ တစ်လလျှင် အလုပ် သမား ၆၀၀ ခန့် ပို့ဆောင်ပေးနေ ရကြောင်း ဦးမျိုးသူက ပြောသည်။ ၂၀၁၈ ဇန်နဝါရီမှ ဧပြီအထိ နိုင်ငံကူးလက်မှတ်လျှောက်ထား သူ တစ်ရက်လျှင် ၂,၀၀၀ ခန့်ရှိပြီး ကိုရီးယားနှင့် ထိုင်းနိုင်ငံသို့ သွား ရောက်လုပ်ကိုင်ရန် လျှောက်ထား မှုများချိန်တွင် တစ်ရက်လျှင် ၂,၈၀၀ မှ ၃,၀၀၀ ခန့်ရှိသည်ဟု မြန်မာနိုင်ငံကူးလက်မှတ်ထုတ် ပေးရေးရုံးမှ တာဝန်ရှိသူတစ်ဦးက ပြောသည်။",business,0
"လှိုင်သာယာမြို့နယ်ရှိ နိုင်ငံခြားသားပိုင် စက်ရုံတစ်ခုက စက်ရုံငှားရမ်းခမြင့်လာခြင်းနှင့် အနည်းဆုံးလုပ်ခလစာ တိုးမြှင့် ခြင်းကြောင့် ဆက်လက်လည် ပတ်ရန် မဖြစ်နိုင်၍ ပိတ်သိမ်း ကြောင်း ယမန်နေ့က ကြေညာ ချက်ထုတ်ပြန်သည်။ လှိုင်သာယာမြို့နယ် အနော် ရထာလမ်းတွင် ဖွင့်လှစ်ထားသည့် Seduno(Myanmar)Fashion အထည်ချုပ်စက်ရုံသည် ဇူလိုင် ၁ ရက်က စ၍ ပိတ်သိမ်းကာ အလုပ်သမားများ၏လုပ်ခလစာ နှင့် ဥပဒေပါနစ်နာကြေးများ ထုတ်ပေးမည်ဟု ကြေညာချက်၌ ဖော်ပြထားသည်။ ယင်းစက်ရုံအနေဖြင့် ကုန် ထုတ်လုပ်မှု အထွက်နည်းခြင်း၊ အချိန်မီ Export မပြုလုပ်နိုင်ခြင်း၊ စက်ရုံငှားရမ်းခ ကြီးမြင့်လာခြင်း နှင့် အနည်းဆုံးလုပ်ခတိုးမြှင့်လာ ခြင်းတို့ကြောင့် စက်ရုံဆက်လက် ရပ်တည်ရန် ခက်ခဲသဖြင့် ပိတ် သိမ်းရကြောင်း ဆိုသည်။ အဆိုပါစက်ရုံသည် ပိတ် သိမ်းခွင့်ပြုရန် တရားဝင်အသိပေး တောင်းခံထားပြီး သက်ဆိုင်ရာက သွားရောက်စစ်ဆေးခြင်း မရှိ သေးကြောင်း လှိုင်သာယာမြို့ နယ် အလုပ်သမားညွှန်ကြားရေး ဦးစီးဌာန လက်ထောက်ညွှန်ကြားရေးမှူး ဦးတင်ဝင်းက ဆို သည်။ ‘‘ပိတ်တာ၊ လျော်ကြေးပေး တာမျိုး အခြေအနေတွေကိုတော့ ကောင်းကောင်း မသိသေးဘူး။ ပိတ်သိမ်းခွင့်တင်ထားတာတော့ ဟုတ်ပါတယ်’’ဟု ၎င်းက ပြော သည်။ အဆိုပါစက်ရုံတွင် အလုပ် သမား ၅၀၀ မှ ၁,၀၀၀ ကြားရှိပြီး၂၀၁၄ ကတည်းက ကုမ္ပဏီမှတ်ပုံတင်၍ ရင်းနှီးမြှုပ်နှံမှုဆောင်ရွက် နေသည်ဟု ရင်းနှီးမြှုပ်နှံမှုနှင့် ကုမ္ပ ဏီများညွှန်ကြားမှုဦးစီးဌာနမှတ် တမ်းများက ဆိုသည်။ စက်ရုံ ပိတ်သိမ်းရခြင်းနှင့် ပတ်သက်၍ စက်ရုံတာဝန်ရှိသူ များကို ဆက်သွယ်မေးမြန်းရန် ကြိုးစားသော်လည်း အဆက်အ သွယ်မရရှိသေးပေ။ နိုင်ငံခြားသားပိုင်စက်ရုံများ သည် လုပ်ငန်းခွင်အတွင်း ဆန္ဒပြ မှုများရှိနေခြင်း၊ အထွေထွေကုန် ကျစရိတ် ကြီးမြင့်နေခြင်းကြောင့် ဆက်လက်လုပ်ကိုင်ရန် အခက်အခဲများရှိသည်ဟု ယင်းစက်ရုံ ပိုင်ရှင်အချို့က မေလဆန်းက ထုတ်ဖော်ပြောကြားသည်။ Seduno (Myanmar) Fa-shion စက်ရုံပိတ်သိမ်းရခြင်း အကြောင်းရင်းတွင် အနည်းဆုံး လုပ်ခတိုးမြှင့်လာခြင်းကြောင့်ဟု ပါရှိသဖြင့် မေလ ၁၄ ရက်က အနည်းဆုံး လုပ်ခနှုန်းထား ပြင် ဆင်သတ်မှတ်ပြီးနောက် ပထမ ဆုံးပိတ်သိမ်းသည့် စက်ရုံဖြစ် သည်။ အနည်းဆုံးလုပ်ခလစာကို တစ်ရက်ကျပ် ၄,၈၀၀ သတ်မှတ် ထားသည်။ ‘‘ဒီလပိုင်းအတွင်းတွေမှာ ပိတ်သိမ်းဖို့ တင်ပြလာတဲ့ တခြား စက်ရုံတွေမရှိပါဘူး’’ဟု ဦးတင် ဝင်းက ပြောသည်။ ယခင်အနည်းဆုံးလုပ်ခလ စာ ၃,၆၀၀ ကျပ် သတ်မှတ်စဉ်ကမူ ယင်းအကြောင်းပြချက်ဖြင့် ပိတ် သိမ်းသည့် စက်ရုံမရှိခဲ့ပေ။ သို့ သော် အခြားသော အကြောင်းအမျိုးမျိုးကြောင့် အထည်ချုပ်စက် ရုံ ၁၅ ခုပိတ်သိမ်းပြီး အသစ်ဝင် ရောက်လုပ်ကိုင်သည့် စက်ရုံ ၄၇ ခုရှိခဲ့သည်။ အထည်ချုပ်စက်ရုံကဏ္႑ တွင် ယခင်က အဆင်မပြေမှု ကြောင့် ပိတ်သိမ်းခဲ့သည့် စက်ရုံ အချို့ရှိခဲ့သော်လည်း အသစ်ဝင် ရောက်လုပ်ကိုင်မှုအရေအတွက် က ပိုမိုများပြားကြောင်း အလုပ် သမားညွှန်ကြားရေးဦးစီးဌာနမှတ် တမ်းများက ဆိုသည်။ ၂၀၁၇ တွင် အကြောင်းအ မျိုးမျိုးကြောင့် ပိတ်သိမ်းခဲ့သည့် အထည်ချုပ်စက်ရုံ ၁၁ ခုရှိပြီး အသစ်ဖွင့်လှစ်လုပ်ကိုင်သည့် စက်ရုံ ၂၂ ခုရှိသည်။",business,0
ပြည်တွင်းစီးပွားရေး လုပ်ငန်းများ နိုင်ငံတကာကုမ္ပဏီ များထံမှ ထုတ်ကုန်များကို ကိုယ် စားလှယ်ရယူကာ ပြန်လည် ရောင်းချရာ၌ နစ်နာမှုမရှိစေရေး ဆောင်ရန်၊ ရှောင်ရန် အချက်များသိရှိစေရန် USAID မှ တာ၀န်ရှိသူများက ဇွန်လ ၂၅ ရက်တွင် မန္တလေးတိုင်း ကုန်သည်များနှင့် စက်မှုလက်မှု လုပ်ငန်းရှင်များအသင်း (MRCCI) သို့ လာရောက်ရှင်း လင်းပြောကြားခဲ့သည်။ ‘‘ပုံမှန်အားဖြင့် ကိုယ်စား လှယ်ယူတယ်ဆိုရင် KFC တို့၊ McDonald တို့လို နာမည်ကြီး အ မှတ်တံဆိပ်တွေပဲ သွားမြင်ကြ တယ်။ ဒါပေမဲ့ ကိုယ်စားလှယ် ဆိုတဲ့ အဓိပ္ပာယ်က ပြည်တွင်းမှာ ရောင်းချပေးနေတဲ့ နိုင်ငံတကာ က ထုတ်ကုန်အားလုံးကို ပြောတာ ဖြစ်ပြီး လုပ်ငန်းသေးတွေကအစ နိုင်ငံတကာနဲ့ လုပ်ရင် ဘယ်လို စနစ်တွေထားရတယ်။ ဘယ်လို စာချုပ်တွေထားသင့်တယ်ဆိုတာ ကို လာပြီးရှင်းပြပေးတာပါ’’ ဟု MRCCI ဥက္ကဋ္ဌဦးကျော်မင်းက ပြောသည်။ အသိပညာပေးဆွေးနွေးပွဲ ကို USAID က စီးပွားရေးနှင့် ကူး သန်းရောင်း၀ယ်ရေး ၀န်ကြီးဌာန နှင့် ပူးပေါင်းပြုလုပ်ခြင်းဖြစ်ပြီး မန္တလေးတိုင်းရှိ စီးပွားရေးလုပ် ငန်းများအနေဖြင့် နိုင်ငံတကာ ကုမ္ပဏီများထံမှ ထုတ်ကုန်များကို ကိုယ်စားလှယ်ရယူခြင်းနှင့် မိမိတို့၏ ထုတ်ကုန်များအား ကိုယ်စားလှယ်ပြန်လည်ပေးအပ်ခြင်းတို့ ဆောင်ရွက်ရာတွင် နစ်နာမှုမရှိ စေရန် သိရှိထားသင့်သည့် အချက်များ ရှင်းလင်းဆွေးနွေးခဲ့သည်။ ‘‘မြန်မာတွေက ကိုယ်စား လှယ်ရရင်ပြီးရော လက်မှတ်ထိုး လိုက်တယ်။ နောက်မှကိုယ်က နစ်တာသွားတာတွေလည်း အများ ကြီးရှိတဲ့အတွက် တကယ်လုပ် တော့မယ်ဆိုရင် ကိုယ်ကလည်း တောင်းဆိုရမယ်။ သူတို့ရဲ့ တောင်းဆိုချက်တိုင်းကိုလည်း လိုက်လျောစရာမလိုဘူး။ အပြန် အလှန် အကျိုးရှိစေမယ့်ဟာမျိုး ကိုပဲ သေချာလေ့လာပြီးလုပ်ဖို့ လိုအပ်တယ်လေ’’ဟု ဦးကျော်မင်း က ပြောသည်။,business,0
အပြည်ပြည်ဆိုင်ရာမြန် မာ့လေကြောင်းလိုင်း (MAI)ပိုင် Air Bus ခရီးသည်တင်လေယာဉ် တစ်စီးကို ဥရောပနိုင်ငံတစ်နိုင်ငံ က နှစ်လကြာငှားရမ်းခဲ့ကြောင်း လေကြောင်းလိုင်း ပြန်ကြားရေး တာ၀န်ခံ ဒေါ်အေးမရသာက ပြောကြားသည်။ ‘‘ခရီးသွား ကုမ္ပဏီလိုမျိုး လေယာဉ်ငှားတဲ့ ကုမ္ပဏီတွေရှိ တယ်။ သူတို့က ငှားတာပါ’’ ဟု ၎င်းကပြောသည်။ အပြည်ပြည်ဆိုင်ရာမြန်မာ့ လေကြောင်းလိုင်းတွင် Air Bus ခရီးသည်တင်လေယာဉ်လေးစီး ရှိသည့်အနက် တစ်စီးကို ဥရောပ နိုင်ငံတစ်နိုင်ငံသို့ ငှားရမ်းခဲ့သည်။ သို့သော် ငှားရမ်းအသုံးပြုသည့်ကုမ္ပဏီအမည်နှင့် ငှားရမ်းခ ကို လေကြောင်းလိုင်းက ထုတ် ပြန်ပြောဆိုခြင်းမရှိပေ။ ‘‘အခုက ခရီးသွားနည်းတဲ့ ရာသီလည်းဖြစ်တယ်။ သုံးစီး တည်းနဲ့လည်း ဒီမှာလုံလောက် တယ်။ အရင်ဆွဲနေတဲ့ ဗုဒ္ဓဂယာ ခရီးစဉ်ကလည်း ဒီလတွေထဲမှာ နားနေတယ်’’ ဟု ဒေါ်အေးမရသာ က ပြောသည်။ လေယာဉ် ငှားရမ်းသည့် ကုမ္ပဏီသည် လေယာဉ်ကိုသာ ငှားရမ်းခြင်းမဟုတ်ဘဲ လေယာဉ် မောင်း၊ လေယာဉ်မယ်များပါ ငှား ရမ်းအသုံးပြုခြင်းဖြစ်သည်။ ‘‘ဥရောပမှာရှိတဲ့ မြို့လေး တွေကို ပြေးဆွဲပေးရမှာပါ။ စင်း လုံးငှားတဲ့သဘောပေါ့။ ဇွန်နဲ့ ဇူ လိုင်နှစ်လလုံးလေယာဉ်ကဥရော ပမှာရှိနေမှာပါ’’ ဟု ၎င်းက ပြော ကြားသည်။,business,0
အခွန်နှင့်သက်ဆိုင်သည့် ဥပဒေ လေးခုကို အတည်ပြုနိုင်ပါက ကောင်းမွန်သည့် အခွန်စနစ် ဖော် ဆောင်နိုင်မည်ဟု မျှော်မှန်းထား ကြောင်း မြန်မာနိုင်ငံကုန်သည်များ နှင့်စက်မှုလက်မှု လုပ်ငန်းရှင်များ အသင်းချုပ် ဒုတိယဥက္ကဋ္ဌ ဦးရဲမင်း အောင်ကပြောသည်။ ၀င်ငွေခွန်ဥပဒေနှင့် ကုန် သွယ်လုပ်ငန်းခွန်ဥပဒေကို ပြန် လည်ပြင်ဆင်နေပြီး အခွန်ဆိုင်ရာ စီမံခန့်ခွဲရေး ဥပဒေကြမ်း၊ အခွန် အယူခံအဖွဲ့ ဥပဒေတို့လည်းလွှတ် တော်တွင် ရောက်ရှိနေ၍ ယင်းဥပ ဒေများ ပြဋ္ဌာန်းအတည်ပြုနိုင်ပါက မြန်မာနိုင်ငံ၏အခွန်စနစ် ခိုင်မာ လာမည်ဟု ၎င်းကပြောသည်။ ၂၀၁၇ ကစတင်ပြီး ကုန် သည်စက်မှုအသင်းချုပ်အပါအ ၀င် စီးပွားရေးလုပ်ငန်းရှင်များကြိုး စားခဲ့သော ပင်ရင်းမှ နုတ်ယူပေး သွင်းခွန်ဖြေလျှော့ရေးက စီမံ ဘဏ္႑ာပြည်ထောင်စု၀န်ကြီးအ သစ်လက်ထက်တွင် စတင်အ ကောင်အထည်ပေါ်ခဲ့သည်။ ဇွန် လ ၁၈ ရက်တွင် ပင်ရင်းမှ နုတ်ယူ ပေးသွင်းခွန် ကောက်ခံခြင်းကို သက်သာခွင့်ပြုခဲ့သည်။ ‘‘စီမံဘဏ္႑ာ ပြည်ထောင်စု ၀န်ကြီးအသစ်က အခွန်ဖြေလျှော့ မှုတွေကို ဦးစားပေးတယ်။ ဒါစီး ပွားရေးလုပ်ငန်းတွေအတွက် ၀မ်း သာစရာပါ’’ ဟု ဦးရဲမင်းအောင်က ပြောသည်။ ထိုကဲ့သို့ အစိုးရကအခွန်ဖြေ လျှော့ပေးမှုများကြောင့် အခွန် ရှောင်သူလျော့နည်းစေရန် ကုန် သည်စက်မှုအသင်းချုပ်နှင့် စီးပွား ရေးလုပ်ငန်းရှင်များ ပူးပေါင်း ဆောင်ရွက်ရန် စီစဉ်နေသည်။ အခွန်ရငွေသည် အစိုးရ၏ အဓိက၀င်ငွေဖြစ်ခြင်းကြောင့် အ ခွန်ဖြေလျှော့ပေးမှုများရှိသကဲ့သို့တစ်ဖက်တွင် အခွန်ရှောင်သူများ အခွန်ဆောင်လာစေရန် အစိုးရ၊ ပုဂ္ဂလိက ၀ိုင်း၀န်းကြိုးစားရမည်ဟု စီးပွားရေး လုပ်ငန်းရှင်အချို့က ပြောသည်။ မြန်မာနိုင်ငံ၏ အခွန်စနစ် သည် အခွန်ဆောင်သူများအတွက် ဖိအားပေးသော အခြေအနေမျိုး ဖြစ်စေပြီး အခွန်ရှောင်သူများက အခွင့်အရေးရနေကြောင်း စီးပွား ရေးလုပ်ငန်းရှင်အချို့က ပြော သည်။ အခွန်ရှောင်သူများကိုစိစစ် ပြီး အခွန်ထမ်းဆောင်ခိုင်းမည်ဆို ပါက နိုင်ငံတော်၏ဘဏ္႑ာငွေ တိုး မြှင့်မည့်အပြင် စီးပွားရေးကဏ္႑ လည်း မျှတသည့်စနစ်တစ်ခု ဖြစ် စေသည်ဟု စီးပွားရေးလုပ်ငန်းရှင် အချို့က အကြံပြုသည်။,business,0
ပုဂ္ဂလိကသစ်တောစိုက် ခင်းများမှ ထွက်ရှိသည့်သစ်များ ကို ပြည်ပသို့အလုံးလိုက်တင်ပို့ ခွင့်ပြုမည်ဟု သယံဇာတနှင့် သဘာ၀ပတ်၀န်းကျင် ထိန်းသိမ်းရေး၀န်ကြီးဌာန သစ်တောဦးစီးဌာန ဒုညွှန်ကြားရေးမှူးချုပ်ဦးဇော်မင်းက ပြောသည်။ ပုဂ္ဂလိကသစ်တောစိုက်ခင်း များမှ သစ်များကို အလုံးလိုက် ပြည်ပသို့ တင်ပို့ခွင့်ပြုနိုင်ရန်၀န် ကြီးဌာနသို့ တင်ပြထားပြီး ခွင့်ပြု ပါက ရှေ့နေချုပ်ရုံးနှင့်နိုင်ငံတော် အဆင့်ကော်မတီများသို့ တင်ပြ ကာ ခွင့်ပြုချက်ရရှိရန် ဆောင် ရွက်မည်ဟုဆိုသည်။ သဘာ၀တောများမှ ထွက်ရှိ သည့်သစ်များ ပြည်ပနိုင်ငံများသို့ အလုံးလိုက် တင်ပို့ခြင်းကို ၂၀၁၄ ဧပြီ ၁ ရက်ကစတင်ရပ် ဆိုင်းထားခြင်းဖြစ်သည်။ ယခု အခါ ပုဂ္ဂလိကသစ်တောစိုက်ခင်း များမှ သစ်များထွက်ရှိနေပြီဖြစ်၍ ပြည်ပတင်ပို့ခွင့်ပြုရန် စီစဉ်ခြင်း ဖြစ်သည်။ ‘‘စိုက်တဲ့သူတွေလည်း ကာ လရှည်ကြာရင်းနှီးမြှုပ်နှံရတာဖြစ် တဲ့အတွက် သူတို့အတွက်လည်း အဆင်ပြေစေအောင်၊ ဒီလိုလုပ် ပေးတဲ့အတွက်လည်း စိုက်ခင်း တွေ ပိုလုပ်ချင်စိတ်ရှိအောင်စဉ်း စားပြီး ဆောင်ရွက်တဲ့သဘောပါ’’ ဟု ဦးဇော်မင်းက ပြောသည်။ မြန်မာနိုင်ငံတွင် ပုဂ္ဂလိက သစ်တောစိုက်ခင်းများကို ၂၀၀၆ -၂၀၀၇ က စတင်လုပ်ကိုင်ခွင့်ပြုခဲ့ပြီး လက်ရှိ၌ ကျွန်းသစ်စိုက်ခင်းဧကတစ်သိန်းကျော်နှင့် သစ်မာစိုက်ခင်းဧက တစ်သိန်းကျော်စိုက်ပျိုးထားသည်။ ပုဂ္ဂလိကသစ်တောစိုက်ခင်း များမှ ထွက်ရှိသည့်သစ်များကို တန်ဖိုးမြှင့်ထုတ်ကုန် (Value added)အနေဖြင့် ပြည်ပသို့တင်ပို့ ခွင့်ပြုထားသည်။,business,0
ကျေးလက်နေပြည်သူများ အလုပ်အကိုင်ရရှိပြီး ၀င်ငွေတိုး စေရေး အခြေခံစက်ချုပ်သင်တန်းများ ကျေးရွာများအရောက် လိုက်လံသင်ကြားပေးနေသော်လည်း စီးပွားဖြစ် လုပ်ကိုင်သူနည်းနေ သေးကြောင်း သထုံခရိုင် ကျေး လက်ဒေသဖံွ့ဖြိုးတိုးတက်ရေး ဦးစီးဌာန ဒုတိယညွှန်ရေးမှူးဦးမိုး ၀င်းက ပြောသည်။ သင်တန်း တက်ပြီးသည့် အမျိုးသမီးများသည် လုပ်ငန်းလည်ပတ်ရန် လိုအပ်သော အရင်းအနှီး မရှိခြင်း၊ ပတ်၀န်းကျင်အ ခြေအနေအရ ပြန်လည်လုပ်ကိုင် ရန် ခက်ခဲခြင်းနှင့် ဒေသတွင်းအ ထည်ချုပ်စက်ရုံများ မရှိခြင်းတို့ ကြောင့် စက်ချုပ်ပညာဖြင့် အ သက်မွေးသူ နည်းနေခြင်းဖြစ် ကြောင်း ၎င်းကပြောသည်။ ‘‘သင်တန်းမှာ သေသေချာ ချာ သင်ပေးလိုက်တော့ စက်ချုပ် ပညာတော့ တတ်သွားတယ်။ ကိုယ့်အိမ်မှာ ပစ္စည်းတွေ၀ယ်ပြီး အလုပ်လုပ်ဖို့ဆိုပြန်တော့ အရင်း အနှီးက လိုသေးတယ်။ တချို့ ရွာ တွေဆို အကျႌချုပ်၀တ်တဲ့သူတွေ နည်းတော့ လုပ်ကိုင်ရတာ အ ဆင်မပြေတာလည်း ရှိတယ်’’ဟု ဦးမိုး၀င်းက ပြောသည်။ ကျေးလက်နှင့် မြို့ပြကွာဟ မှု မရှိစေရေး၊ ကျေးလက်နေလူငယ်များ အလုပ်အကိုင်၊ အခွင့်အလမ်းများ ရရှိစေရေးနှင့် တစ်နိုင်တစ်ပိုင် အသက်မွေး၀မ်း ကျောင်း လုပ်ငန်းများလုပ်ကိုင်နိုင် ရေး အမျိုးသမီးများအား အခြေခံ စက်ချုပ်နည်း၊ အဆင့်မြင့်မော် တာစက်ချုပ်နည်း၊ ဆပ်ပြာ၊ ခေါင်းလျှော်ရည်ပြုလုပ်နည်းများ၊ အမျိုးသားများအတွက် လက်သမား၊ ပန်းရန်၊ သံဂဟေဆက်၊ စက်ပြင်သင်တန်းများကို ကျေးရွာအ ရောက်လိုက်လံသင်ကြားပေးနေ ကြောင်း ခရိုင်ကျေးလက်ဒေသ ဖံွ့ဖြိုးရေးဦးစီးဌာန တာ၀န်ရှိသူ တစ်ဦးက ပြောသည်။ ‘‘သင်တန်းပြီးတော့ အလုပ် လုပ်ဖို့က အပ်ချုပ်စက်၀ယ်နိုင်ရ မယ်။ တဖြည်းဖြည်းနဲ့ အများလက်ခံလာတဲ့အထိ လက်ရာကောင်းအောင် ကြိုးစားရတာ လေ။ ရင်းနှီးရတဲ့ အချိန်ကမနည်း ဘူး။ ဇွဲတော်တော်ကောင်းမှ ရ မယ်’’ဟု သင်တန်းတက်ပြီးနောက် စက်ချုပ်လုပ်ငန်းလုပ်ကိုင်နေသူ မမိုးမိုးလွင်က ပြောသည်။ ကျေးလက်နေ အမျိုးသမီး များ အသက်မွေးမှုအတတ်ပညာ ဖြစ်သည့် အခြေခံစက်ချုပ်သင် တန်းများကို အကြိမ်ရေများများ ဖွင့်လှစ်သင်ကြားပေးရန်နှင့် သင်တန်းပြီးဆုံးပါက လိုအပ်သည့် အရင်းအနှီးထောက်ပံ့နိုင်ပါက ပိုမိုအကျိုးရှိလာပြီး ဒေသတွင်း အလုပ်အကိုင် အခွင့်အလမ်းများလာမည်ဖြစ်ကြောင်း ဦးမိုး၀င်းက ပြောသည်။,business,0
"ရန်ကုန်-မူဆယ် ကုန် စည်ပို့ဆောင်ခ မြင့်တက်လာခြင်း ကြောင့် တရုတ်နိုင်ငံသို့ ဆန်တင် ပို့မှု လျော့နည်းလာကြောင်း ဘုရင့်နောင် ဆန်ကုန်စည်ဒိုင် အတွင်း ရေးမှူး ဦးသန်းဦးက ပြောကြားသည်။ တရုတ်နိုင်ငံသို့ နယ်စပ်ကုန် သွယ်ရေးမှ သကြားတင်ပို့ခွင့် ပြန်လည်ခွင့်ပြုပြီးနောက် ဇွန်လ လယ်ကစ၍ ရန်ကုန်မှ မူဆယ်မြို့ သို့ ကုန်စည်ပို့ဆောင်ခ တစ်တန်လျှင် ကျပ် ၂၀,၀၀၀ ခန့် ဈေးမြင့် တက်လာသည်။ ရန်ကုန်-မူဆယ် ကုန်စည်ပို့ဆောင်ခသည် တစ် တန်လျှင် ကျပ် ၆၀,၀၀၀ မှ ကျပ် ၈၀,၀၀၀ သို့ ဈေးမြင့်တက်လာ သည်။ ထိုကဲ့သို့ ကုန်စည်ပို့ဆောင် ခ မြင့်တက်လာသော်လည်း တရုတ်ကုန်သည်များက မြန်မာ ဆန်ကို ဈေးတိုးမပေးသဖြင့် တင် ပို့မှု လျော့နည်းခြင်းဖြစ်ကြောင်း ၎င်းက ဆိုသည်။ ‘‘ဂိုဒေါင်တွေမှာ ပစ္စည်းတွေ ကျပ်နေတယ်။ ကုန်သည်တွေမှာ ငွေကျပ်နေတဲ့ အခြေအနေမျိုးကြုံ နေရတယ်’’ဟု ဦးသန်းဦးက ပြော ကြားသည်။ တရုတ်နိုင်ငံက အဝယ် လျော့ခြင်းကြောင့် ပြည်တွင်းဆန် ဈေးကွက်တွင် ဆန်ကြမ်း (ရှယ်) တစ်အိတ်လျှင် ကျပ် ၂၄,၀၀၀ ခန့်မှ ကျပ် ၂၂,၅၀၀ သို့ ဈေးကျ ခဲ့ကြောင်း ပြည်ပဆန်တင်ပို့နေ သည့် လုပ်ငန်းရှင်တစ်ဦးက ပြော သည်။ ယခုရက်ပိုင်းတွင် တရုတ် ကုန်သည်များက မြန်မာနိုင်ငံမှ ဆန်ဝယ်ယူခြင်းထက် သကြားကို ပမာဏ တိုးဝယ်နေကြောင်း မူဆယ်မြို့မှ ကုန်သည်တစ်ဦးက ပြောသည်။ မူဆယ်မြို့သို့ ဆန်တင်ပို့မှု နည်းချိန်တွင် အာဖရိက အပါအဝင် ပင်လယ်ရေကြောင်းမှ ဆန်တင်ပို့မည့် သငေ်္ဘာများ ဆိုက်ကပ်မည့်ရက်လည်း နောက်ဆုတ်ခဲ့ သည်။ ထိုသို့ သငေ်္ဘာတင်ရက် နောက်ဆုတ်ခြင်းကြောင့် ၂၅ မှတ် အမျိုးအစား ဆန်တစ်အိတ်လျှင် ကျပ် ၅၀၀ ခန့် ဈေးကျခဲ့သည်။ ပြည်ပတင်ပို့နေသည့် ဆန် ကြမ်းဈေးကျသော်လည်း ပြည် တွင်းစားသုံးသည့် ဆန်ချောနှင့် ဆန်ကြမ်းရှယ် အမျိုးအစားများ ဈေးကျဆင်းခြင်းမရှိဘဲ တည်ငြိမ်နေကြောင်း ဆန်ကုန်သည်အချို့ က ပြောသည်။ သို့သော် လက်လီဈေးကွက် တွင် ဆန်ချောဈေး တစ်အိတ်လျှင် ကျပ် ၁,၀၀၀ မှ ၂,၀၀၀ အကြားဈေးမြင့်တက်လာသည်ဟု ယခု ရက်ပိုင်း ဆန်ဝယ်ယူသည့် အိမ် ရှင်မအချို့က ပြောသည်။",business,0
"ယခင်နှစ်က ကျင်း ပသော ကျောက်မျက်ပြပွဲများ၌ ကျောက်စိမ်းရောင်းရသည့် ယူရို သန်း ၉၀၀ ကျော်အနက် ယူရို သန်း ၇၀၀ ကျော်သာ သတ်မှတ် ကာလအတွင်း ငွေချေခဲ့ကြောင်း ပြပွဲကျင်းပရေးကော်မတီ ဒုဥက္ကဋ္ဌ ဦးသန်းဇော်ဦးက ပြောကြားသည်။ ၂၀၁၇ က ပြသရောင်းချခဲ့ သော (၅၄)ကြိမ်မြောက် မြန်မာ့ ကျောက်မျက်ရတနာပြပွဲနှင့် နှစ် လယ် ပြပွဲတွင် ကျောက်စိမ်းတွဲ တစ်သောင်းကျော် ပြပွဲကာလအတွင်း ရောင်းချနိုင်ခဲ့သည်။ အဆိုပါပြပွဲကာလအတွင်း ကျောက်စိမ်းအတွဲ ၁၀,၁၄၅ အ တွက် ယူရို ၉၅၂ သန်းရထားသော် လည်း အမှန်တကယ်ငွေပေးချေမှု သည် ကျောက်စိမ်းတွဲ ၈,၂၅၉ တွဲ အတွက် ယူရိုသန်း ၇၆၅ ဒသမ ၆၇ သန်း (၈၀ ဒသမ ၃၅ ရာခိုင် နှုန်း)သာ သတ်မှတ်ကာလတွင် ငွေပေးချေခဲ့သည်။ ထို့ကြောင့် ပြည်တွင်းကုန် သည်များသည် ယူရိုသန်း ၂၀၀ ကျော် နစ်နာသည့်အပြင် ပြပွဲ ကျင်းပရေး ကော်မတီအတွက် ကောက်ခံရရှိမည့် အခွန်ငွေများ ဆုံးရှုံးခဲ့သည်။ ‘‘ပြပွဲအဆက်ဆက် ကျင်းပ လာတဲ့ အတွေ့အကြုံအရတော့ ဘယ်ပွဲမှာမှ အတွဲတစ်ထောင် ရောင်းလို့ အတွဲတစ်ထောင်လုံး ငွေရတယ်ဆိုတာ မရှိခဲ့ဖူးဘူး။ ဒါ ပေမဲ့ အရမ်းကြီးလည်း ဆိုးတဲ့အ ခြေအနေ မဟုတ်ပါဘူး။ ဒါမျိုးက ပြပွဲတွေမှာ ဖြစ်လေ့ဖြစ်ထရှိပါတယ်’’ ဟု ဦးသန်းဇော်ဦးက ပြောသည်။ ၂၀၁၆ နိုဝင်ဘာက ကျင်းပ သည့် နှစ်လယ်မြန်မာ့ကျောက် မျက်ရတနာပြပွဲတွင် ကျောက်စိမ်း အတွဲ ၄,၀၄၁ တွဲကို ယူရို ၃၂၆ ဒသမ ၀၂ သန်းဖြင့် ရောင်းချနိုင်ခဲ့ သည်။ ထိုသို့ရောင်းချသည့် ကျောက်စိမ်းတွဲများအနက် ယူရို ၂၈၇ ဒသမ ၉၃ သန်းတန်ဖိုးရှိ ကျောက်စိမ်းတွဲ ၃,၄၂၅ တွဲကိုသာ ကုန်သည်များက လာရောက်ထုတ်ယူရာ တင်ဒါစနစ်ဖြင့် ဈေးပေးဝယ်ယူပြီး ငွေပေးချေထုတ်ယူမှု ၈၃ ဒသမ ၃၂ ရာခိုင်နှုန်းရှိသည်။ ‘‘အတွဲတွေနဲ့ ဈေးနဲ့ချည်းပဲ လိုင်းဆွဲလို့တော့ မရဘူးပေါ့’’ ဟု ဦးသန်းဇော်ဦးက ဆိုသည်။ ပြပွဲများတွင် ကျောက်စိမ်း၊ ကျောက်မျက်ကို တင်ဒါစနစ်ဖြင့် ရောင်းချပြီး ပြပွဲလာကုန်သည်များ က ဈေးပေးဝယ်ယူသည့် ကျောက် မျက်များကို ပြပွဲကျင်းပပြီး ရက် ၆၀ အတွင်း ငွေပေးချေထုတ်ယူရန် စည်းကမ်းသတ်မှတ်ထားသည်။ ထိုသို့ သတ်မှတ်ကာလအ တွင်း ငွေပေးချေထုတ်ယူခြင်းမရှိ လျှင် ၂၀၁၇ နှစ်လယ်ပြပွဲအထိ နောက်ဆုံးကျင့်သုံးသော စနစ်အရ အာမခံစပေါ်ငွေ ၅ ရာခိုင်နှုန်းသိမ်းယူပြီး သုံးပွဲပယ်ပြစ်ဒဏ်ကို ပါ ပူးတွဲချမှတ်ခဲ့သည်။ သို့သော် ယခုပြပွဲ၏ထူးခြား မှုအဖြစ် အာမခံစပေါ်ငွေကို ၁၀ ရာခိုင်နှုန်းသို့ တိုးမြှင့်သတ်မှတ် ပြီး ပွဲပယ်ပြစ်ဒဏ်ကို ပယ်ဖျက်ခဲ့ သည်။ ထို့ပြင် ယခင်ပြပွဲများတွင် ပွဲပယ်ပြစ်ဒဏ်ချခံထားရသူများ ကို တစ်ပွဲလျှင် ယူရို ၁,၀၀၀ ဒဏ်ကြေးအဖြစ် ပေးပြီး ပြပွဲဝင် ခွင့်ကို ပြန်လည်ခွင့်ပြုသော စနစ် ကျင့်သုံးခဲ့သည်။",business,0
မြန်မာနိုင်ငံ၏ ငြိမ်းချမ်း ရေး၊ လူမှုအသိုင်းအဝိုင်းများအ ကြား သဟဇာတဖြစ်ရေးနှင့် စီးပွားရေးပြုပြင်ပြောင်းလဲမှုများအ တွက် ဆက်လက်ကူညီမည်ဖြစ် ကြောင်း ကမ္ဘာ့ဘဏ်က ဇူလိုင် ၄ ရက်တွင် ထုတ်ပြန်ကြေညာ သည်။ မြန််မာနိုင်ငံအတွက် အကူ အညီပေးရေး စီမံကိန်းများကို ရပ် ဆိုင်းသည်ဟု ကမ္ဘာ့ဘဏ်ဥက္ကဋ္ဌ ပြောကြားခဲ့ကြောင်း ဘင်္ဂလား ဒေ့ရှ်သတင်းဌာနအချို့ ရေးသား မှုများ ထွက်လာပြီးနောက် ကမ္ဘာ့ ဘဏ်က အထက်ပါအတိုင်း ထုတ်ပြန်ခြင်းဖြစ်သည်။ ကမ္ဘာ့ဘဏ်၏ အရှေ့အာရှ နှင့် ပစိဖိတ်ဒေသ ဒုတိယဥက္ကဋ္ဌ ဗစ်တိုးရီးယား ကွာကွာသည် မြန်မာနိုင်ငံသို့ ဇူလိုင် ၈ ရက်မှ ၁၀ ရက်တွင်း လာရောက်၍ မြန်မာနိုင်ငံနှင့် ကမ္ဘာ့ဘဏ်အကြား ပူး ပေါင်းဆောင်ရွက်နေသည့် ဖွံ့ဖြိုး ရေးလုပ်ငန်းများနှင့်စပ်လျဉ်းပြီး ဆွေးနွေးမည်ဟု ဆိုသည်။ ထိုသို့ လာရောက်စဉ်အတွင်း နိုင်ငံတော်၏ အတိုင်ပင်ခံပုဂ္ဂိုလ် ဒေါ်အောင် ဆန်းစုကြည်နှင့် တွေ့ဆုံမည်ဟု ဆိုထားသည်။ ကမ္ဘာ့ဘဏ်သည် ငြိမ်းချမ်း ရေးတည်ဆောက်နိုင်ရန်နှင့် စီးပွားရေးဖွံ့ဖြိုးတိုးတက်မှု ဖော်ဆောင် နိုင်ရန် ဆက်လက်ကူညီမည်ဟု အဆိုပါကြေညာချက်တွင် ဆိုထားသည်။ ထို့အပြင် မြန်မာအစိုးရနှင့် ကုလသမဂ္ဂ UNHCR/UNDP တို့ကြား ချုပ်ဆိုခဲ့သည့် နားလည် မှုစာချွန်လွှာပါ သဘောတူညီ ချက်များကို အကောင်အထည် ဖော်ရာတွင်လည်းကောင်း၊ ကိုဖီ အာနန်ကော်မရှင် အစီရင်ခံစာပါ အကြံပြုချက်များကို အကောင်အ ထည်ဖော်ရာတွင်လည်းကောင်း အဘက်ဘက်က ကူညီမည်ဟုဆို ထားသည်။,business,0
"ဒေါ်လာ ၁၃ သန်းကျော် တန် ရန်ကုန်မြို့ ကားမှတ်တိုင် များ အဆင့်မြှင့်တင်ခြင်းစီမံကိန်း မှ ပထမဆုံး ဘတ်စ်ကားမှတ်တိုင် ကို ဇွန်လ ၃ ရက်တွင် စတင်ဖွင့် လှစ်ခဲ့ကြောင်း စီမံကိန်းလုပ်ကိုင် ခွင့်ရထားသည့် FMIDecaux က သတင်းထုတ်ပြန်သည်။ FMIDecaux က အဆင့်မြှင့် တင်မည့် ကားမှတ်တိုင် ၅၀၀ အနက် တစ်ခုဖြစ်ပြီး ဗဟန်းမြို့ နယ် ကမ္ဘာအေးဘုရားလမ်း မြန်မာ ပလာဇာရှေ့ရှိ လမ်းနီမှတ်တိုင် ဖြစ်သည်ဟု ကုမ္ပဏီက ထုတ်ပြန် ထားသည်။ ကုမ္ပဏီသည် မှတ်တိုင်ခေါင် မိုးများတွင် ဘတ်စ်ကားရောက်ရှိချိန် ဖော်ပြချက် LED Screen များ၊ ကွန်ပျူတာနှင့် အီလက်ထရွန်နစ် ပစ္စည်းများအတွက် USB ပေါက် များပါသည့် ဘတ်စ်ကားမှတ်တိုင် သစ် ၅၀၀၊ ကြော်ငြာစာမျက်နှာ နှင့် ရန်ကုန်မြို့ သတင်းအချက်အ လက်ပါသည့် ဆိုင်းဘုတ် ၅၀၀ တပ်ဆင်မည်ဖြစ်သည်။ ထို့အပြင် အမှိုက်ပုံးများနှင့် သောက်ရေ၊ သုံးရေအတွက် ရေစင်များ ထားရှိမည်ဟု ကုမ္ပဏီက ထုတ်ပြန်ထားသည်။ ကားမှတ်တိုင် ၅၀၀ ကို သုံး နှစ်အတွင်း အပြီးဆောင်ရွက်မည် ဖြစ်ကြောင်း ကုမ္ပဏီက ဆိုထား သည်။ တင်ဒါအောင်မြင်ထားသည့် FMIDecaux ကုမ္ပဏီသည် FMI ကုမ္ပဏီရှယ်ယာ အချိုး ၄၀ ရာခိုင်နှုန်းနှင့် ပြင်သစ်ကုမ္ပဏီ JC Decaux ကုမ္ပဏီက ၆၀ ရာခိုင် နှုန်း ပိုင်ဆိုင်သည်။ အဆိုပါ ကုမ္ပဏီသည် ကား ဂိတ်များတွင် ကြော်ငြာ လုပ်ငန်းနှစ် ၂၀ လုပ်ကိုင်ခွင့်တင်ဒါ အောင်မြင်ထားပြီး ကုမ္ပဏီဘက် က ကန်ဒေါ်လာ ၁၃ သန်း ရင်းနှီး မြှုပ်နှံမည်ဖြစ်သည်။ ထိုပမာဏနှင့်ဆိုပါက ဘတ်စ်ကားမှတ်တိုင်တစ်ခု အဆင့်မြှင့်တင်ရန် ကန်ဒေါ်လာ ၂၆,၀၀၀ (ကျပ်သိန်း ၃၅၀ကျော်) ကုန်ကျမည်ဖြစ်သည်။ အဆိုပါ ကုန်ကျစရိတ်များကို ကုမ္ပဏီက စိုက်ထုတ် သုံးစွဲမည်ဖြစ်ကြောင်း FMI က သတင်းထုတ်ပြန်ထားသည်။ ယင်းစီမံကိန်းအတွက် ရန် ကုန်မြို့တော် စည်ပင်သာယာရေး ကော်မတီက ၂၀၁၇ ဇန်နဝါရီ ၃ ရက်တွင် တင်ဒါခေါ်ယူပြီး ၂၀၁၈ ဇန်နဝါရီ ၂၀ ရက်၌ FMIDecaux အား လုပ်ကိုင်ခွင့်ပြုခဲ့သည်။",business,0
ကျေးလက်နေပြည်သူများ အလုပ်အကိုင်ရရှိပြီး ၀င်ငွေတိုး စေရေး အခြေခံစက်ချုပ်သင်တန်းများ ကျေးရွာများအရောက် လိုက်လံသင်ကြားပေးနေသော်လည်း စီးပွားဖြစ် လုပ်ကိုင်သူနည်းနေ သေးကြောင်း သထုံခရိုင် ကျေး လက်ဒေသဖံွ့ဖြိုးတိုးတက်ရေး ဦးစီးဌာန ဒုတိယညွှန်ရေးမှူးဦးမိုး ၀င်းက ပြောသည်။ သင်တန်း တက်ပြီးသည့် အမျိုးသမီးများသည် လုပ်ငန်းလည်ပတ်ရန် လိုအပ်သော အရင်းအနှီး မရှိခြင်း၊ ပတ်၀န်းကျင်အ ခြေအနေအရ ပြန်လည်လုပ်ကိုင် ရန် ခက်ခဲခြင်းနှင့် ဒေသတွင်းအ ထည်ချုပ်စက်ရုံများ မရှိခြင်းတို့ ကြောင့် စက်ချုပ်ပညာဖြင့် အ သက်မွေးသူ နည်းနေခြင်းဖြစ် ကြောင်း ၎င်းကပြောသည်။ ‘‘သင်တန်းမှာ သေသေချာ ချာ သင်ပေးလိုက်တော့ စက်ချုပ် ပညာတော့ တတ်သွားတယ်။ ကိုယ့်အိမ်မှာ ပစ္စည်းတွေ၀ယ်ပြီး အလုပ်လုပ်ဖို့ဆိုပြန်တော့ အရင်း အနှီးက လိုသေးတယ်။ တချို့ ရွာ တွေဆို အကျႌချုပ်၀တ်တဲ့သူတွေ နည်းတော့ လုပ်ကိုင်ရတာ အ ဆင်မပြေတာလည်း ရှိတယ်’’ဟု ဦးမိုး၀င်းက ပြောသည်။ ကျေးလက်နှင့် မြို့ပြကွာဟ မှု မရှိစေရေး၊ ကျေးလက်နေလူငယ်များ အလုပ်အကိုင်၊ အခွင့်အလမ်းများ ရရှိစေရေးနှင့် တစ်နိုင်တစ်ပိုင် အသက်မွေး၀မ်း ကျောင်း လုပ်ငန်းများလုပ်ကိုင်နိုင် ရေး အမျိုးသမီးများအား အခြေခံ စက်ချုပ်နည်း၊ အဆင့်မြင့်မော် တာစက်ချုပ်နည်း၊ ဆပ်ပြာ၊ ခေါင်းလျှော်ရည်ပြုလုပ်နည်းများ၊ အမျိုးသားများအတွက် လက်သမား၊ ပန်းရန်၊ သံဂဟေဆက်၊ စက်ပြင်သင်တန်းများကို ကျေးရွာအ ရောက်လိုက်လံသင်ကြားပေးနေ ကြောင်း ခရိုင်ကျေးလက်ဒေသ ဖံွ့ဖြိုးရေးဦးစီးဌာန တာ၀န်ရှိသူ တစ်ဦးက ပြောသည်။ ‘‘သင်တန်းပြီးတော့ အလုပ် လုပ်ဖို့က အပ်ချုပ်စက်၀ယ်နိုင်ရ မယ်။ တဖြည်းဖြည်းနဲ့ အများလက်ခံလာတဲ့အထိ လက်ရာကောင်းအောင် ကြိုးစားရတာ လေ။ ရင်းနှီးရတဲ့ အချိန်ကမနည်း ဘူး။ ဇွဲတော်တော်ကောင်းမှ ရ မယ်’’ဟု သင်တန်းတက်ပြီးနောက် စက်ချုပ်လုပ်ငန်းလုပ်ကိုင်နေသူ မမိုးမိုးလွင်က ပြောသည်။ ကျေးလက်နေ အမျိုးသမီး များ အသက်မွေးမှုအတတ်ပညာ ဖြစ်သည့် အခြေခံစက်ချုပ်သင် တန်းများကို အကြိမ်ရေများများ ဖွင့်လှစ်သင်ကြားပေးရန်နှင့် သင်တန်းပြီးဆုံးပါက လိုအပ်သည့် အရင်းအနှီးထောက်ပံ့နိုင်ပါက ပိုမိုအကျိုးရှိလာပြီး ဒေသတွင်း အလုပ်အကိုင် အခွင့်အလမ်းများလာမည်ဖြစ်ကြောင်း ဦးမိုး၀င်းက ပြောသည်။,business,0
ယမန်နှစ် ၂၀၁၇-၁၈ ဘဏ္႑ာနှစ်တွင် အခွန်တံ ဆိပ်ခေါင်း မကပ်သည့် ဆိုင်များ မှ ဒဏ်ကြေးငွေကျပ် ၁၇၆ သန်း ကျော်ရရှိပြီး တိုင်ကြားသူများအား ဆုကြေးငွေ ကျပ်၁၂သန်းကျော် ပြန်ထုတ်ပေးခဲ့ကြောင်း ပြည်တွင်းအခွန်များ ဦးစီးဌာန ဒုတိယညွှန် ကြားရေးမှူး ဒေါ်ဆွေဆွေခိုင်က ပြောသည်။ တစ်နှစ်လုံး တိုင်ကြားမှု ၇၂၅မှုထဲမှ ဒဏ်ကြေးငွေ ၁၇၆ သန်းကျော်ရရှိကြောင်း ယမန်နေ့ကနေပြည်တော်တွင် သတင်းမီဒီယာအချို့နှင့် တွေ့ဆုံစဉ် ၎င်းက ရှင်းပြသည်။ တိုင်ကြားမှုနှင့် ဆုငွေပြန် ထုတ်ပေးမှုတွင် ကြန့်ကြာမှုရှိနေ ခြင်းသည် မြို့နယ်အခွန်ရုံးမှတစ် ဆင့် စားသောက်ဆိုင်တာ၀န်ရှိသူ ကို အခွန်ရုံးသို့ဆင့်ခေါ်ကာ ဒဏ် ကြေးငွေ ဆောင်ခိုင်းပြီး အခွန် ထမ်းက ဒဏ်ကြေးငွေဆောင်ပြီး မှ ဆုကြေးထုတ်ပေးရသည့် လုပ် ငန်းစဉ်များကြောင့်ဖြစ်ကြောင်း ဒေါ်ဆွေဆွေခိုင်က ဆိုသည်။ ‘‘အခွန်မ၀င်သေးဘဲနဲ့တော့ ဆုကြေးငွေကို ထုတ်ပေးခြင်း မရှိ ပါဘူး’’ဟု ၎င်းကပြောသည်။ တိုင်ကြားသူကို ဒဏ်ကြေး ငွေ၏ ၁၀ ရာခိုင်နှုန်း ဆုကြေးအ ဖြစ်ပေးပြီး တံဆိပ်ခေါင်း မကပ် သည့်ဆိုင်များ ပထမအကြိမ် ပျက်ကွက်ပါက ဒဏ်ကြေး ကျပ်နှစ်သိန်း၊ ဒုတိယအကြိမ် ကျပ်ငါးသိန်းနှင့် သုံးကြိမ်ပျက်ကွက်ပါက ကျပ်ခုနစ်သိန်း၊ သုံးကြိမ် အထက် ပျက်ကွက်ပါက ကျပ် ၁၀ သိန်းအသီးသီးသတ်မှတ်ထားသည်။ အခွန်တံဆိပ်ခေါင်း မကပ် သည့်ဆိုင်များ ဒဏ်ရိုက်ခြင်းကို ၂၀၁၅ ဧပြီတွင် စတင်ဆောင်ရွက်ခဲ့သည်။ အခွန်ထမ်းဆောင်ရန် ပျက်ကွက်သောကြောင့် ၂၀၁၆-၁၇ ဘဏ္႑ာနှစ်တွင် ဒဏ်ငွေရိုက်ခဲ့ သည့် ဆိုင် ၅၀၇ ဆိုင်ရှိပြီး ဘဏ္႑ာ ငွေကျပ်သိန်းတစ်ထောင်ကျော် ရရှိခဲ့သည်။,business,0
"ငွေကြေးဈေးကွက်တွင် ကန်ဒေါ်လာတန်ဖိုး တည်ငြိမ်မှု မရှိဘဲ နှစ်အရက်အတွင်း တစ်ဒေါ် လာလျှင် ၁၀ ကျပ်ခန့်ဈေးနှုန်း ပြန်လည်ကျဆင်းလာသည်။ ဇူလိုင် ၃ ရက်က ကန်တစ် ဒေါ်လာလျှင် ၁,၄၀၀ ကျပ်ခန့် ဈေးမြင့်တက်ပြီးနောက် နှစ်ရက် အကြာတွင် တစ်ဒေါ်လာ ၁,၃၉၀ ကျပ်သို့ ပြန်လည်ကျဆင်းခဲ့သည်။ ပြည်တွင်း ငွေကြေး ဈေး ကွက်တွင် ဇွန်လ ၁၅ ရက်နောက် ပိုင်းက စတင်ပြီး ကန်ဒေါ်လာ တန်ဖိုး မြင့်တက်လာပြီး တစ် ဒေါ်လာ ၁,၄၀၇ ကျပ်အထိ မြင့် တက်ခဲ့သည်။ ထို့နောက် တစ်ဒေါ်လာ ၁,၃၈၀ ကျပ်သို့ ပြန်လည်ကျဆင်းပြီး ရက်ပိုင်းအတွင်း ၁,၄၀၀ ကျပ်ခန့်တွင် ရှိနေခဲ့သည်။ ပို့ကုန်နည်းချိန်တွင် ဒေါ်လာ တန်ဖိုးမြင့်တက်ခြင်း၊ နိုင်ငံတကာ ငွေကြေးဈေးကွက်တွင် ဒေါ်လာ တန်ဖိုး မြင့်တက်လာခြင်း၊ သွင်း ကုန်အတွက် ပြည်ပသို့ ငွေလွှဲပေး ပို့မှုများခြင်း၊ နိုင်ငံတကာရင်းနှီး မြှုပ်နှံမှုအဝင်နည်းခြင်း စသည် ဖြင့် နည်းမျိုးစုံ သုံးသပ်ဝေဖန်နေ သည်။ မြန်မာနိုင်ငံတွင် ၂၀၁၇ က စတင်ပြီး ကန်ဒေါ်လာ တန်ဖိုး တစ်ဒေါ်လာလျှင် ၁,၃၅၀ ကျပ် ခန့်ဖြင့် တည်ငြိမ်ခဲ့သော်လည်း ၂၀၁၈ ဇွန်လလယ်က စတင်ပြီး ဒေါ်လာတန်ဖိုး မြင့်တက်ခြင်း ဖြစ်သည်။",business,0
"ရွှေတိဂုံစေတီတွင် ရွှေ ဆိုင်းကပ်လှူရန် တင်ဒါခေါ်ယူရာတွင် စက်ရွှေဆိုင်းများသာ အဓိကအသုံးပြုနေသဖြင့် လက် မှုရွှေဆိုင်းများကို တွဲဖက် အသုံးပြုရန် အကူအညီတောင်းခံမည်ဖြစ် ကြောင်း မန္တလေးရှိ လက်မှုရွှေဆိုင်း လုပ်ငန်းရှင်များက ပြောသည်။ ရွှေတိဂုံစေတီဂေါပကအဖွဲ့ သည် ရွှေဆိုင်းလိုအပ်ချက်အပေါ် မူတည်၍ သုံးနှစ်တစ်ကြိမ် တင်ဒါ ခေါ်ယူကာ ရွှေဆိုင်းများ ဝယ်ယူ လေ့ရှိပြီး ယခင်က ရိုးရာလက်မှု ရွှေဆိုင်းတစ်မျိုးတည်းသာ အသုံးပြုခဲ့သည်။ သို့သော် ၂၀၁၄ နှင့် ၂၀၁၇ က တင်ဒါခေါ်ယူရာ၌ ထုတ်လုပ်မှု ကုန်ကျစရိတ်နည်းပြီး ဈေးနှုန်း သက်သာသည့် စက်ရွှေဆိုင်းများ ကို ပြောင်းလဲအသုံးပြုသဖြင့် ရိုး ရာလုပ်ငန်းကို အားပေးသည့်အ နေဖြင့် လက်မှုရွှေဆိုင်းများကိုပါ အသုံးပြုရန် ဂေါပကအဖွဲ့နှင့် သက်ဆိုင်ရာ ဝန်ကြီးဌာနများထံ တင်ပြကာ အကူအညီတောင်းခံ မည်ဖြစ်ကြောင်း လုပ်ငန်းရှင်များ က ဆိုသည်။ ‘‘စက်ရွှေဆိုင်းက ကျွန်တော် တို့ထက် ဈေးကို လျှော့ထားတယ်။သတ်မှတ်ထားတဲ့ လက်မကို အ ပြည့်ပါတယ်ဆိုပေမယ့် အလေး ချိန်ကွာနေတယ်။ လက်ရွှေဆိုင်း ဆိုရင် တစ်ဆိုင်းကို လေးရွေး လောက်ရှိပေမယ့် စက်ရွှေဆိုင်း ကို ပြန်ကျိုကြည့်တဲ့အခါ နှစ်ရွေး လောက်ပဲရှိတာ တွေ့ရပါတယ်။ သူက စက်နဲ့လုပ်တဲ့အတွက် တစ်ဆိုင်းကို နှစ်ရွေးဆိုပြီး တညီတညွတ်တည်းထွက်အောင် လုပ် လို့ရတယ်။ ကုန်ကျစရိတ် ပိုသက် သာပါတယ်’’ ဟု အောင်သရဖူ လက်မှု ရွှေဆိုင်းလုပ်ငန်းရှင် ဦးမောင်စုက ပြောသည်။ မြန်မာနိုင်ငံ၌ ၂၀၁၂ ခန့်က စ၍ နိုင်ငံခြားမှ တင်သွင်းသော စက်ဖြင့်လုပ်သော ရွှေဆိုင်းများ ပေါ်ပေါက်လာပြီး လက်ရှိတွင် ရန်ကုန်၌ စက်ရုံဖြင့် ထုတ်လုပ်နေ ကာ ရွှေတိဂုံစေတီတော်ကြီးအ ပြင် ဧရာဝတီတိုင်းရှိ ဘုရားစေတီများတွင်လည်း စက်ရွှေဆိုင်းများ သာ အသုံးပြုတော့သည်ကို တွေ့လာကြောင်း မန္တလေးမျက်ပါးရပ်ရှိ လက်မှုရွှေဆိုင်းလုပ်ငန်းရှင်များကဆိုသည်။ ‘‘ကျွန်တော်တို့နဲ့ ဈေးယှဉ်တဲ့ အခါမှာ ရွှေတစ်ဆိုင်းကို ၅,၀၀၀ နှုန်းနဲ့ အဆိုင်း ၃၀,၀၀၀ လောက် ဝယ်ရင် အများကြီးပိုသက်သာလို့ စက်ရွှေကို ဝယ်တာဖြစ်ပေမယ့် တင်ဒါခေါ်တဲ့အခါ လက်ရွှေကို တော့ ဘယ်လောက်ဝယ်မယ်၊ စက်ရွှေကို ဘယ်လောက်ဝယ်မယ် ဆိုပြီး ခွဲပြီးတော့ တင်ဒါခေါ်တာ မျိုး ဖြစ်စေချင်ပါတယ်။ ရှေးရိုး အစဉ်အလာသုံးခဲ့တဲ့ လက်မှုရွှေ ဆိုင်းလေးတွေကို ဆက်ပြီးသုံးပေး ဖို့ ပြောချင်တာပါ’’ဟု အောင်တံခွန် ရွှေဆိုင်းလုပ်ငန်းပိုင်ရှင် ဦးဇော်မင်းအောင်က ပြောသည်။ မန္တလေးမြို့ မျက်ပါးရပ်တွင် လက်မှုရွှေဆိုင်းလုပ်ငန်း လုပ်ကိုင် သူ ၂၀၀ ခန့်ရှိပြီး အလုပ်သမား ၁,၀၀၀ ခန့်အထိရှိကာ မြန်မာ့ရိုး ရာ လက်မှုလုပ်ငန်းတစ်မျိုးဖြစ် သဖြင့် ဆက်လက်ရပ်တည်နိုင်ရန် တောင်းဆိုခြင်းဖြစ်ကြောင်း ၎င်း တို့က ပြောသည်။",business,0
"ရန်ကုန်စတော့အိတ် ချိန်းတွင် ငါးခုမြောက်စာရင်း၀င် ကုမ္ပဏီအဖြစ် ၀င်ရောက်သည့် TMH တယ်လီကွန်းကုမ္ပဏီက အစုရှယ်ယာတစ်စုလျှင် အမြတ် ေ၀စုကျပ် ၂၀၀ ပထမဆုံးအကြိမ် ပေးအပ်မည်ဟု ဇွန်လ ၂၈ ရက်၌ ထုတ်ပြန်ကြေညာခဲ့သည်။ ရန်ကုန်စတော့အိတ်ချိန်းစာ ရင်း၀င်ကုမ္ပဏီများအနက် တတိ ယမြောက်အမြတ်ေ၀စုပေးအပ် မည်ဟု ကြေညာသည့်အများပိုင် ကုမ္ပဏီဖြစ်ပြီး အဆိုပါအမြတ်ေ၀ စုသည် ဇွန်လ ၂၉ ရက်တွင်ကျပ် ၂,၉၅၀ ပေါက်ဈေးရှိသည့်ရှယ် ယာဈေးအတွင်း ပေးအပ်မည်ဟု ကုမ္ပဏီကထုတ်ပြန်ထားသည်။ TMH တယ်လီကွန်းကုမ္ပဏီ က ၎င်း၏ကနဦးအစုရှယ်ယာငါးသိန်းခန့်ကို အများပြည်သူသို့ တိုက်ရိုက်ရောင်းချခြင်းဖြစ် သည်။ TMH ကုမ္ပဏီသည် ရန် ကုန်စတော့အိတ်ချိန်းကို ၂၀၁၈ နှစ်ဆန်းပိုင်းတွင် ရှယ်ယာတစ်စု လျှင် ကျပ် ၃,၀၀၀ သတ်မှတ်ကာ စတင်၀င်ရောက်ခဲ့ပြီး ရှယ်ယာ သစ်များပထမဆုံးစတင်ရောင်းချ သည့်ကုမ္ပဏီဖြစ်သည်။ ထိုအမြတ်ေ၀စုများကို ဩ ဂုတ် ၅ ရက်တွင်ခွဲေ၀ပေးမည်ဖြစ် ပြီး ဇူလိုင် ၉ ရက်အထိ ရှယ်ယာ နာမည်ပေါက်ပိုင်ဆိုင်ထားသူများ ကို ထုတ်ပေးမည်ဖြစ်သည်။ ‘‘တယ်လီကွန်းလုပ်ငန်းဆို တော့ အလားအလာလည်းကောင်းတယ်။ အမြတ်များလို့ ပေးနိုင်တာ’’ ဟု စတော့ရှယ်ယာ ၀ယ်ယူထားသူဦးလှမောင်ကပြောသည်။ အဆိုပါ TMHကုမ္ပဏီသည် ဆက်သွယ်ရေးလုပ်ငန်းဖြစ်သည့် ဖိုက်ဘာလမ်းကြောင်းသွယ်တန်း ခြင်းနှင့် ဖုန်းငွေဖြည့်ကတ်လုပ်ငန်း များ ဆောင်ရွက်နေပြီး ထပ်မံတိုး ချဲ့မည်ဟု ကုမ္ပဏီအုပ်ချုပ်မှုဒါ ရိုက်တာဦးသီဟလွင်က ပြော သည်။ သီလဝါအထူးစီးပွားရေးဇုန် အများပိုင်ကုမ္ပဏီ(MTSH)က ရှယ်ယာတစ်စုကို ကျပ် ၂၃၀ ပေး မည်ဖြစ်ကြောင်း ကြေညာထား ပြီး FMI ကုမ္ပဏီကလည်း အမြတ် ေ၀စု ပေးမည်ဖြစ်သော်လည်း ပမာဏကို မကြာမီကြေညာမည် ဟု ထုတ်ပြန်ထားသည်။",business,0
Dulwich College (ရန် ကုန်)က သန်လျင်စတားစီးတီး အိမ်ရာရှိ ကျောင်း၀င်းအတွင်း အားကစားကွင်းများနှင့် အ ဆောက်အအုံများ တည်ဆောက် ရေး ကန်ဒေါ်လာရှစ်သန်းရင်းနှီး မြှုပ်နှံမည်ဖြစ်ကြောင်း သတင်း ထုတ်ပြန်သည်။ ထိုအားကစားကွင်းနှင့် အ ဆောက်အအုံများကို လာမည့် ဩဂုတ်အတွင်း ဖွင့်လှစ်မည်ဖြစ် ပြီး ၂၀၁၇ ဩဂုတ်တွင် စတင် မိတ်ဆက်ခဲ့သည့် လှိုင်သာယာ မြို့နယ် ပန်းလှိုင်ကျောင်း၀င်းရှိ ကစားကွင်းနှင့် အဆောက်အအုံ များတည်ဆောက်မှု၏ နောက် ဆက်တွဲဖြစ်သည်ဟု ဆိုထား သည်။ ‘‘ကျောင်းသား၊ ကျောင်းသူ တွေရဲ့ အတွေ့အကြုံကြွယ်၀လာ အောင် အားကစားတွေ၊ ဂီတ တွေ၊ စင်တင်အနုပညာတွေ၊ လူ ထုဟောပြောနည်းတွေ၊ လူမှု၀န် ထမ်းလုပ်ငန်းတွေမှာပါ ရင်းနှီး ကျွမ်း၀င်အောင်’’ ဟု Dulwich College(ရန်ကုန်)ကျောင်းအုပ် ကြီး Daryl Orchard ကပြော ကြားသည်။ Dulwich College သည် နိုင်ငံတကာ ပုဂ္ဂလိကကျောင်း တစ်ခုဖြစ်ပြီး လှိုင်သာယာရှိ ပန်း လှိုင်အိမ်ရာနှင့်သန်လျင်ရှိ စတား စီးတီးတွင် ကျောင်းနှစ်ခုဖွင့်လှစ်ထားသည်။ ထိုကျောင်းနှစ်ခု ပထမအဆင့် တည်ဆောက်မှုအတွက် ကန်ဒေါ်လာသန်း ၃၀ ရင်း နှီးမြှုပ်နှံထားသည်ဟု ထုတ်ပြန် ထားသည်။ ၁၂ ဧကကျယ်၀န်းသည့် ပန်းလှိုင်ကျောင်းတွင် အားကစား ကွင်းများ ဆောက်လုပ်မှုကို ၂၀၁၇ တွင် စတင်ခဲ့သည်ဟု အ ဆိုပါကျောင်းက ထုတ်ပြန်ထား သည်။ Dulwich College သည် စင် ကာပူစတော့အိတ်ချိန်းစာရင်း၀င် Yoma Strategic Holding နှင့် မိတ်ဖက်လုပ်ငန်းဖြစ်သည်။ Dulwich College သည် ဗြိတိသျှအမျိုးသားပညာရေးသင် ရိုးအတိုင်း အင်္ဂလိပ်ဘာသာဖြင့် သင်ကြားပြီး မြန်မာဘာသာနှင့် တရုတ်မန်ဒရင်းဘာသာများကို လည်း သင်ရိုးညွှန်းတမ်းတွင် ထည့်သွင်းသင်ကြားပေးနေသည် ဟု အဆိုပါကျောင်းကထုတ်ပြန် ထားသည်။,business,0
အစိုးရဌာနများနှင့် ကုမ္ပဏီများ အဂတိလိုက်စားမှု တားဆီးကာကွယ်ရေး အခြေခံခိုင် မာသည့် လုပ်ငန်းစဉ်ဆိုင်ရာ ကျင့်ဝတ်များ ချမှတ်အကောင်အထည် ဖော်ရန် အဂတိလိုက်စားမှု တိုက်ဖျက်ရေးကော်မရှင် ဥက္ကဋ္ဌ ဦးအောင်ကြည်က မေတ္တာရပ်ခံခဲ့ သည်။ အဂတိလိုက်စားမှု တားဆီးကာကွယ်ရေး အခြေခံခိုင်မာ သော လုပ်ငန်းစဉ်ကျင့်ဝတ်များ ချမှတ်ကျင့်သုံးရေးကို ကော်မရှင် က အမိန့်ထုတ်ရန် ရှိသော်လည်း အဂတိ တားဆီးရေးကို ကုမ္ပဏီ များ၊ စီးပွားရေးလုပ်ငန်းရှင်များ ကိုယ့်သဘောဆန္ဒဖြင့် လွတ်လွတ် လပ်လပ် ချမှတ်အကောင်အ ထည်ဖော်ရန် ပြောကြားခြင်းဖြစ် သည်။ အစိုးရဌာနများတွင် အဂတိ လိုက်စားမှု တားဆီးရေးအဖွဲ့ သီးသန့်ဖွဲ့စည်းရန် ညှိနှိုင်းပြင် ဆင်နေကြောင်း မြန်မာနိုင်ငံ ကုန်သည်များနှင့် စက်မှုလက်မှုလုပ် ငန်းရှင်များ အသင်းချုပ်ရုံးတွင် ဇူလိုင် ၂ ရက်က ပြုလုပ်သော အဂတိလိုက်စားမှုအား ဆန့်ကျင် ခြင်း ပူးတွဲကြေညာချက် လက် မှတ်ရေးထိုးပွဲတွင် ကြေညာခဲ့ သည်။ မြန်မာနိုင်ငံတွင် နှစ်ပေါင်း များစွာ အမြစ်တွယ်လာသော ကိုယ်ကျင့်တရားအားနည်းချက် များကို ပြန်လည်ကုစားရန် မူလ တန်း၊ အထက်တန်းကျောင်းများ ၏ သင်ရိုးညွှန်းတမ်းများတွင် လည်း အဂတိလိုက်စားမှု တိုက်ဖျက်ရေး ပညာပေးမှုများ ထည့်သွင်းဖော်ပြထားကြောင်း ဦးအောင်ကြည်က ပြောသည်။ ‘ပေးကမ်းခြင်းသည် အောင် မြင်ရာ၏’ဟူသော မြန်မာဆိုရိုး တစ်ခုက အဂတိလိုက်စားမှု တိုက် ဖျက်ရေးတွင် အန္တရာယ်များသည့် အနေအထားသို့ ရောက်လာပြီဟု ဦးအောင်ကြည်က ဆိုသည်။ ငွေကြေး၊ တံစိုးလက်ဆောင် ပစ္စည်းများ၊ တန်ဖိုးကြီးပစ္စည်းများသာမက ဝန်ဆောင်မှုပေးခြင်း၊ ဧည့်ခံပြုစုခြင်း၊ အခြားအကျိုးခံစားချက်များကလည်း အဂတိလိုက်စားမှုအတွက် သတိပြုသင့်သည့် အချက်များဖြစ်သည်ဟု ပြောသည်။ အဂတိလိုက်စားမှု တိုက် ဖျက်ရေးတွင် ပြည်တွင်းစီးပွားရေး လုပ်ငန်းရှင်များ ပူးပေါင်းပါဝင် ဆောင်ရွက်ရန် အဂတိလိုက်စား မှု တိုက်ဖျက်ရေးကော်မရှင်နှင့် မြန်မာနိုင်ငံ ကုန်သည်စက်မှုအ သင်းချုပ်တို့ ဇူလိုင် ၂ ရက်တွင် သဘောတူလက်မှတ်ရေးထိုးခဲ့ သည်။ ကုမ္ပဏီများ၊ စီးပွားရေးလုပ် ငန်းရှင်များက အဂတိလိုက်စားမှု တားဆီးရေး ကျင့်ဝတ်စည်းမျဉ်း များ ရေးဆွဲပြီး လိုက်နာဆောင် ရွက်မှုက တစ်ဖက်တည်း လုပ် ဆောင်မရဘဲ အစိုးရ ဌာနများ ဘက်ကလည်း ပါဝင်ဆောင်ရွက် မှသာ နှစ်ဖက်အဆင်ပြေနိုင်မည် ဟု ပြည်ပမှ ဆေးဝါးများ တင် သွင်းနေသည့် လုပ်ငန်းရှင်တစ်ဦး က ပြောသည်။ အဂတိလိုက်စားမှု တိုက် ဖျက်ရေးတွင် ကုန်သည်ကြီးများ အသင်း ပါဝင်ပြီး အသင်းဝင် ကုမ္ပဏီတစ်ခုချင်းစီ၏ ကျင့်ဝတ် ဆိုင်ရာ စည်းကမ်းချက်များ ရေး ဆွဲရာတွင် ကူညီပေးရန်၊ အသိ တရားများ မျှဝေနိုင်ရေး ချိတ် ဆက်ဆောင်ရွက်ရန်၊ အသိတရားများတိုးပွားပြီး ကတိကဝတ်များ တိုးတက်စေရန် ရည်ရွယ်သည်ဟု စီးပွားရေးပညာရှင် ဒေါက်တာအောင်ထွန်းသက်က ပြောကြားသည်။ နိုင်ငံတကာမှ စီးပွားရေး ကော်ပိုရေးရှင်းများသည် နိုင်ငံ တစ်နိုင်ငံတွင် ရင်းနှီးမြှုပ်နှံပြီး တိုင်းရင်းသားလုပ်ငန်းရှင်များနှင့် ပူးပေါင်းဆောင်ရွက်မည်ဆိုလျှင် သက်ဆိုင်ရာကုမ္ပဏီ၏ အဂတိ တိုက်ဖျက်ရေး ကျင့်ဝတ်စည်းမျဉ်း များကို ဦးစွာလေ့လာကြောင်း မြန်မာနိုင်ငံ ကုန်သည်များနှင့် စက်မှုလက်မှုလုပ်ငန်းရှင်များအသင်း ချုပ်ဥက္ကဋ္ဌ ဦးဇော်မင်းဝင်းက ပြောကြားသည်။,business,0
မူဆယ်နယ်စပ်တွင် ငွေလွှဲ၀န်ဆောင်မှုလုပ်ကိုင်သူအများ စုက ဇွန်လ ၁၂ ရက်၌ လုပ်ငန်းများရပ်နားခဲ့ခြင်းကြောင့် နယ်စပ်ကုန်သွယ်ရေးတွင် အခက်အခဲ စတင်ကြုံတွေ့ရသည်ဟု မူဆယ် မြို့မှ ကုန်သည်အချို့ကပြောသည်။ မြန်မာ-တရုတ်နယ်စပ်ကုန် သွယ်ရေးဖြင့် နှစ်နိုင်ငံ ကုန်စည် ရောင်းချရာတွင် ယွမ်ငွေကိုသာ အဓိကထားအသုံးပြုခဲ့သည်။ ယွမ်ငွေဖြင့် ကုန်ပစ္စည်းများ ၀ယ်ယူ ရောင်းချရာတွင်လည်း မြန်မာနိုင်ငံက ယွမ်ငွေကို တရား၀င်အသိအမှတ်မပြုထားသဖြင့် ပုဂ္ဂလိကဘဏ်များ၊ အစိုးရဘဏ်များနှင့် ချိတ်ဆက်ဆောင်ရွက်နိုင်ခြင်းမရှိကြောင်း မူဆယ်မြို့မှ ကုန်သည်အချို့က ပြောသည်။ ထို့ကြောင့် နှစ်နိုင်ငံနယ်စပ် ကုန်သွယ်ရေးတွင် ယွမ်ငွေနှင့် မြန်မာကျပ်ငွေလဲလှယ်ခြင်း၊ လွှဲ ပို့ခြင်းကို တစ်နိုင်တစ်ပိုင်ငွေလွှဲ လုပ်ငန်းလုပ်ကိုင်သူများနှင့် ချိတ် ဆက်ဆောင်ရွက်နေသည်။ တစ်နိုင်တစ်ပိုင် ငွေလွှဲလုပ် ငန်းလုပ်ကိုင်သူများသည် ယခင် က တရုတ်အစိုးရ၏ လောင်းက စားနှင့် တရားမ၀င်ငွေကြေးများ ပိတ်ဆို့ဖမ်းဆီးရာတွင် တရုတ် ဘဏ်များ၌ ဖွင့်လှစ်ထားသော ငွေလွှဲလုပ်ငန်းလုပ်ကိုင်သူများ၏ ဘဏ်စာရင်းများပိတ်ပင်ခံရခြင်း ကြောင့် ယခုကဲ့သို့ ရပ်နားရမည့် အခြေအနေထိ ဖြစ်လာခြင်းဟု ကုန်သည်အချို့က ဆိုသည်။ မြန်မာ-တရုတ်နယ်စပ်ကုန် သွယ်ရေးသည် မြန်မာနိုင်ငံဘက် မှ ပို့ကုန်များကို အစိုးရက တရား ၀င်ခွင့်ပြုထားသော်လည်း တရုတ် အစိုးရက မြန်မာနယ်စပ်မှ တင် သွင်းလာသည့် သွင်းကုန်များကို တရားမ၀င် သတ်မှတ်ခြင်းထို့ ကြောင့် မြန်မာမှ ဆန်၊ ပြောင်းဖူးစေ့၊ သကြားပို့ကုန်များအတွက် ငွေကြေးလွှဲပြောင်းခြင်း၊ လဲလှယ်ခြင်းကို ငွေလွှဲလုပ်ငန်း လုပ်ကိုင်သူများနှင့် ချိတ်ဆက်ဆောင်ရွက်သည်။ ငွေလွှဲ၀န်ဆောင်မှုလုပ်ကိုင် နေသူများက တရုတ်နိုင်ငံရှိ မြန်မာနိုင်ငံသားများအား ငွေစာရင်းဖွင့်လှစ်ခွင့်ပြုထားသော ဘဏ်များတွင် စာရင်းဖွင့်လှစ်ပြီး ကုန်သည်များ၏ ငွေလွှဲပြောင်းမှု၊ ငွေကြေးလဲလှယ်မှုတို့ ဆောင်ရွက်ပေးနေသည်။ ယခုကဲ့သို့ ငွေလွှဲလုပ်ငန်းများ ခေတ္တရပ်တန့်ခြင်းကြောင့် နှစ်နိုင်ငံအကြား ငွေကြေးစီးဆင်းမှုခက်ခဲပြီး ကုန်သွယ်ရေးလုပ်ငန်းများပါ ထိခိုက်လာသည်ဟု မူဆယ်မြို့ ပဲ၊ ပြောင်း၊ နှမ်းကုန်စည်ဒိုင်မှ ကုန်သည်တစ်ဦးက ပြောသည်။ ငွေလွှဲ၀န်ဆောင်မှုလုပ်ကိုင် နေသူအများစု လုပ်ငန်းရပ်ဆိုင်းမှုသည် သုံးရက်မှ တစ်ပတ်အထိ အချိန်ကြာမြင့်နိုင်သဖြင့် တရုတ်နိုင်ငံမှ ကုန်ပစ္စည်းများ ၀ယ်ယူရန် ငွေလွှဲပေးပို့မှု အခက်အခဲနှင့် စတင်ကြုံတွေ့နေရသည်ဟု တရုတ်နိုင်ငံမှ ကုန်ပစ္စည်းတင်သွင်းလိုသူတစ်ဦးက ပြောသည်။ မြန်မာနိုင်ငံမှ နယ်စပ်ကုန် သွယ်ရေးဖြင့် တရုတ်နိုင်ငံသို့ ၂၀၁၇-၁၈ ဘဏ္႑ာနှစ်က ဆန် တန်ချိန် ၁ဒသမ၉ သန်း၊ ပြောင်း စေ့တန်ချိန် တစ်သန်းကျော်၊ သကြားတန်ချိန်များစွာတင်ပို့ခဲ့ သည်။ မြန်မာ-တရုတ်နှစ်နိုင်ငံ နယ်စပ်ကုန်သွယ်ရေးသည် ၂၀၁၇-၁၈ ဘဏ္႑ာနှစ်က ကန်ဒေါ်လာ ငါးဘီလီယံကျော် ကုန်သွယ်ခဲ့သည်။,business,0
"သီလဝါအထူးစီးပွားရေး ဇုန်တွင် ၀င်ရောက်ရင်းနှီးမြှုပ်နှံသူ များလာ၍ မြေဧရိယာ ၉၉ ဟက် တာထပ်မံဖော်ထုတ်ရန်ရှိကြောင်း သီလဝါ အထူးစီးပွားရေးဇုန်စီမံ ခန့်ခွဲမှု ကော်မတီအတွင်းရေးမှူး ဦးရွှေဟိန်းက ပြောသည်။ လက်ရှိတွင် သီလဝါအထူး စီးပွားရေးဇုန်၌ စက်မှုဇုန်မြေအ ဖြစ် အဆင့်မြှင့်တင်ထားမှု ၅၈၃ ဟက်တာ (ဧက ၁,၄၀၀ ကျော်)ရှိပြီး ရင်းနှီးမြှုပ်နှံမှုဒေါ်လာ ၁ ဒသမ ၄ ဘီလီယံရှိနေကြောင်း မြန်မာ-ဂျပန်သီလဝါဖံွ့ ဖြိုးမှုလီမိတက်(MJTD) က ဇွန်လ ၁၄ ရက်၌ သတင်းထုတ်ပြန်သည်။ လက်ရှိတွင် အဆင့်မြှင့်တင် ထားသည့် ၅၈၃ ဟက်တာ၌ ရင်း နှီးမြှုပ်နံှပြီး လုပ်ငန်းလည်ပတ်နေ သူ ၄၉ ဦးရှိပြီး ၂ နှစ်အတွင်း ရင်းနှီးမြှုပ်နှံသူ ၉၀ ကျော်ဖြင့် လုပ်ငန်းစတင်မည်ဟု MJTD(MyanmarJapan Thilawa DevelopmentLimited) ဥက္ကဋ္ဌတိုမိုယာစုရှိမီ ဇူက ပြောသည်။ ‘‘သီလဝါ အထူးစီးပွာရေးဇုန်ရဲ့ တည်ဆောက်မှုလုပ်ငန်း စတင်ခြင်း ဖွင့်ပွဲဟာဆိုရင် မြန်မာ နိုင်ငံရှိ စက်မှုစီးပွားရေးဖံွ့ဖြိုးမှု ကို တွန်းအားဖြစ်လာစေရန် ကျွန်တော်တို့ရဲ့ လုပ်ဆောင်ချက် များထဲမှာ ကြီးမားတဲ့မှတ်တိုင် ဖြစ်ပါတယ်’’ ဟု ၎င်းကပြောသည်။ သီလဝါ အထူးစီးပွားရေးဇုန် ဖြစ်တည်လာစေရန် သဘောတူ ညီချက်ရေးထိုးခဲ့သည့် ၂၀၁၅ က စတင်ပြီး ၂၀၁၈ ဧပြီကုန်အထိ ၁၇ နိုင်ငံမှ ရင်းနှီးမြှုပ်နှံသူ ၉၄ ဦးရှိကာ ၀န်ထမ်း နှစ်သောင်းရှိကြောင်း MJTD က ထုတ်ပြန်ထားသည်။ စုစုပေါင်း ဟက်တာ ၂,၅၀၀(ဧက ၆,၀၀၀) ရှိပြီး အပိုင်း(က)တွင်မြေဧရိယာဟက်တာ ၄၀၀ (ဧက ၁,၀၀၀) နှင့် အပိုင်း(ခ)တွင် ဟက် တာ ၂,၁၀၀ ကျော်ရှိသည်။ လက် ရှိတွင် အပိုင်း(က)ကို အပြည့်အ၀ စက်မှုဇုန်အဖြစ် အကောင်အထည်ဖော်ပြီး ဖြစ်သည်။ MJTD သည် မြန်မာအစိုးရနှင့် ဂျပန်အစိုးရ၏ ရှယ်ယာများပါ၀င် ပြီး ဂျပန် MMS နှင့် မြန်မာသီလ ဝါအထူးစီးပွားရေးဇုန် အများပိုင် ကုမ္ပဏီ၏ ရှယ်ယာများ ပါ၀င် ထားသည်။",business,0
"နှစ်ပေါင်း ၃၀ အတွင်း စင်ကာပူနိုင်ငံသည် မြန်မာနိုင်ငံ၌ စီးပွားရေးလုပ်ငန်းအများဆုံး လာရောက်ရင်းနှီးမြှုပ်နှံထားကြောင်း မြန်မာနိုင်ငံရင်းနှီးမြှုပ်နှံမှုနှင့် ကုမ္ပဏီများညွှန်ကြားမှုဦးစီးဌာန နှစ်ချုပ်စာရင်းတွင် ဖော်ပြထားသည်။ ၁၉၈၈ မှ ၂၀၁၈ မေလအထိ နိုင်ငံခြားရင်းနှီးမြှုပ်နှံသည့် လုပ် ငန်း ၁,၄၈၅ ခုအနက် စင်ကာပူ နိုင်ငံက လုပ်ငန်း ၂၈၂ ခုဖြင့် အများဆုံး လာရောက် လုပ်ကိုင်နေ သည်။ တရုတ်နိုင်ငံသည် လုပ်ငန်း ၂၄၂ ခုဖြင့် ဒုတိယအများဆုံး၊ ထိုင်းနိုင်ငံက ၁၁၇ ခုဖြင့် တတိယအများဆုံး လုပ်ကိုင်နေသည်။ စင်ကာပူနိုင်ငံက အဓိက ရင်းနှီးမြှုပ်နှံသည့် လုပ်ငန်းများ သည် အိမ်ရာဆောက်လုပ်ရေး ကဏ္႑၊ ပို့ဆောင်ရေးနှင့် ဆက် သွယ်ရေးဝန်ဆောင်မှု၊ ကုန်ထုတ်လုပ်မှု လုပ်ငန်းများတွင် ဖြစ် ကြောင်း ရင်းနှီးမြှုပ်နှံမှုနှင့် ကုမ္ပဏီ များ ညွှန်ကြားမှုဦးစီးဌာန ဒုတိယညွှန်ကြားရေးမှူးချုပ် ဦးသန်းအောင်ကျော်က ပြောသည်။ ‘‘ပြီးခဲ့တဲ့ ၂ နှစ်ကို ယှဉ်ရင် တယ်လီကွန်းနဲ့ စွမ်းအင်ကဏ္႑မှာ နည်းနည်းတော့ လျော့လာတာ ပေါ့’’ဟု ဦးသန်းအောင်ကျော်က ပြောသည်။ ရင်းနှီးမြှုပ်နှံမှုပမာဏအား ဖြင့် စင်ကာပူနိုင်ငံသည် ၂၀၁၆- ၁၇ ဘဏ္႑ာနှစ်တွင် ကန်ဒေါ်လာ ၃ ဒသမ ၈ ဘီလီယံဝင်ရောက် သော်လည်း ၂၀၁၇-၁၈ ဘဏ္႑ာ နှစ်တွင် ကန်ဒေါ်လာ ၂ ဒသမ ၁ ဘီလီယံသာ ဝင်ရောက်ခဲ့သည်။ ယခုနှစ်မေလကုန်အထိ စင် ကာပူသည် မြန်မာနိုင်ငံတွင် စုစု ပေါင်း ကန်ဒေါ်လာ ၁၉ ဘီလီယံ ဖိုး ရင်းနှီးမြှုပ်နှံထားပြီး နိုင်ငံရှိ ရင်းနှီးမြှုပ်နှံမှုစုစုပေါင်း၏ ၂၅ ရာ ခိုင်နှုန်းရှိသည်။ ပြီးခဲ့သည့် ၂၀၁၇ မေလတွင် ကန်ဒေါ်လာ ၁ ဒသမ ၆၉ ဘီလီယံရှိပြီး နိုင်ငံရင်းနှီးမြှုပ်နှံမှုအားလုံး၏ ၂၃ ရာခိုင်နှုန်းရှိခဲ့ သည်။ မြန်မာနိုင်ငံတွင် ရင်းနှီး မြှုပ်နှံမှုပမာဏ အများဆုံးသည် တရုတ်နိုင်ငံဖြစ်ပြီး စုစုပေါင်း ကန်ဒေါ်လာ ဘီလီယံ ၂၀ ကျော် ရှိပြီး နိုင်ငံရင်းနှီးမြှုပ်နှံမှု၏ ၂၆ ရာခိုင်နှုန်းရှိသည်။",business,0
ရွာငံဒေသထွက် ကော်ဖီများ ဈေး ကောင်းရ၍ ယခုနှစ်အတွင်း ယင်းဒေသတွင် ဧက ၈၀၀ ခန့် တိုးချဲ့စိုက်ပျိုးမည်ဖြစ်ကြောင်း ရွာငံ ကော်ဖီအသင်းဥက္ကဋ္ဌ ဦးဝင်း အောင်ကျော်က ပြောသည်။ လက်ရှိတွင် ကော်ဖီစိုက်ဧက ၂၅၀ ခန့် တိုးချဲ့စိုက်ပျိုးပြီးဖြစ်ကာ ကျန်ဧကများတွင် ဇွန်လနှင့် ဇူလိုင် အတွင်း စိုက်ပျိုးမည်ဖြစ်ကြောင်း ၎င်းက ဆိုသည်။ ‘‘စီမံချက်နဲ့ တိုးချဲ့စိုက်တာ တော့ မဟုတ်ပါဘူး။ ကော်ဖီတွေ က ဈေးကောင်းရလို့ တောင်သူ တွေက တစ်ဦးချင်းအလိုက် တစ် ဧက၊ နှစ်ဧကစီ တိုးချဲ့စိုက်ပျိုးကြ တာပါ။ ရွာငံက ကော်ဖီတွေက မြေဩဇာ၊ ပိုးသတ်ဆေးမဖျန်းဘဲ သဘာဝအတိုင်း စိုက်ပျိုးတာဖြစ် လို့ အရသာက ဒီ့ပြင်ဒေသကကော် ဖီတွေထက် ပိုမိုကောင်းမွန်တာ ပါ’’ဟု ဦးဝင်းအောင်ကျော်ကပြော သည်။ ရွာငံဒေသထွက် ကော်ဖီများ သည် တစ်တန်လျှင် အနည်းဆုံး ကျပ် ၂၅ သိန်းမှ သိန်း ၇၀ ကျော် အထိရရှိကြောင်း ၎င်းကဆိုသည်။ ကော်ဖီပင်များသည် နှစ်ရှည် ပင်ဖြစ်ပြီး ရွာငံဒေသအတွင်း ဒုတိယကမ္ဘာစစ်အတွင်းက စိုက် ပျိုးခဲ့သည့် ကော်ဖီခြံများသည် လက်ရှိအထိ အသီးသီးနေဆဲဖြစ် ကြောင်း၊ ကော်ဖီတစ်ဧကလျှင် တစ်နှစ် ကော်ဖီစေ့တန်ဝက်ခန့် ထွက်ရှိကြောင်း ဦးဝင်းအောင် ကျော်က ဆိုသည်။ လက်ရှိတွင် ရွာငံဒေသ၌ ကော်ဖီစိုက်ဧက ရှစ်ထောင့်လေး ရာကျော်ရှိပြီး USAID က ကော်ဖီ စက်ရုံများ လာရောက်တည် ထောင်ပေးကာ တောင်သူများ အခမဲ့ အသုံးပြုနိုင်ပြီဖြစ်ကြောင်း ၎င်းက ဆိုသည်။ ကော်ဖီပင်များကို ၂ နှစ်ခန့် ပျိုးခင်းထဲတွင် ပျိုးထားပြီးနောက် စိုက်ခင်းထဲသို့ ပြောင်းရွှေ့စိုက်ပျိုးရပြီး သုံးနှစ်ခန့်အကြာတွင် အသီး ခူးဆွတ်နိုင်ပြီဖြစ်သည်။ စိုက်ပျိုးရေးဝန်ကြီးဌာနက ဘိန်းအစားထိုးသီးနှံအဖြစ် ၁၉၈၅ ကစတင်ကာ ကော်ဖီပင်များကို စီမံချက်ဖြင့် တောင်သူများအားစိုက် ပျိုးစေခဲ့ကြောင်း၊ ယင်းကော်ဖီ မျိုးစေ့များက မျိုးရိုးအဆင့်မြှင့်တင်ထားသည့် သီးနှံမျိုးစေ့များမဟုတ် ကြောင်း ဦးဝင်းအောင်ကျော်ကဆို သည်။ လက်ရှိတွင် မြန်မာနိုင်ငံက ထွက်ရှိသည့် ကော်ဖီအရည်အ သွေးသည် နိုင်ငံတကာအဆင့်မီပြီး အမေရိကန်၊ ဂျပန်၊ တိုင်ပေ၊ ဆွစ်ဇာလန်နှင့် ဥရောပနှင့် အာရှ နိုင်ငံများသို့ တင်ပို့ ရောင်းချနေ ကြောင်း မြန်မာနိုင်ငံကော်ဖီအ သင်းဥက္ကဋ္ဌ ဦးရဲမြင့်က ပြောကြား ထားသည်။ ရွာငံဒေသသည် ပျမ်းမျှအား ဖြင့် ပင်လယ်ရေမျက်နှာပြင်အ ထက် လေးထောင့်နှစ်ရာမှ ငါး ထောင်အထိရှိခြင်း၊ မြေအမျိုးအ စားသည် ကော်ဖီပင်များအတွက် သင့်လျော်ခြင်း၊ ဆယ်စုနှစ်အတွင်း လေ့လာချက်များအရ မိုးရေချိန်လက်မ ၇၀ အောက် မလျော့ခြင်း၊အရိပ်ရပင်များအောက်တွင် စိုက်ပျိုးခြင်း၊ ခြောက်သွေ့ရာသီများ တွင်လည်း ရေလောင်းရန် မလို အပ်ခြင်း၊ ဓာတ်မြေဩဇာနှင့် ပိုးသတ်ဆေးများ မဖျန်းခြင်းတို့ ကြောင့် ရွာငံဒေသထွက် ကော်ဖီများ လူကြိုက်များနေကြောင်း ဦးဝင်းအောင်ကျော်က ဆိုသည်။,business,0
ဒုသမ္မတ(၁)ဦးမြင့်ဆွေ ဦးဆောင်သော ပုဂ္ဂလိကဖံွ့ဖြိုးတိုး တက်ရေး ကော်မတီသို့ တင်ပြ သည့် စီးပွားရေးလုပ်ငန်းရှင်များ ၏ တစ်၀က်ခန့်ကို ဖြေရှင်းနိုင် ခဲ့ကြောင်း မြန်မာနိုင်ငံ ကုန်သည် စက်မှုအသင်းချုပ် (UMFCCI) ဥက္ကဋ္ဌ ဦးဇော်မင်း၀င်းက ပြော သည်။ ပုဂ္ဂလိကဖံွ့ဖြိုးတိုးတက်ရေး ကော်မတီနှင့် ပုဂ္ဂလိကလုပ်ငန်း ရှင်များ ပုံမှန်တွေ့ဆုံ၍ အစည်း အေ၀း ပြုလုပ်နေသည်မှာ (၁၇)ကြိမ်ရှိပြီး ယင်းအစည်းအေ၀းများတွင် လုပ်ငန်းရှင်များ ကြုံတွေ့နေရသည့် အခက်အခဲပေါင်း ၁၅၀ ကျော် တင်ပြခဲ့ကြောင်း၊ ယင်းတင်ပြချက်များ၏ ၅၀ ရာခိုင်နှုန်းခန့်ကို အစိုးရက ဖြေရှင်းပေးပြီး ကျန်ရှိနေသည့် အကြောင်းအရာများကို ညှိနှိုင်းဖြေရှင်းနေဆဲဖြစ်ကြောင်း ၎င်းကဆိုသည်။ ‘‘ကျွန်တော်တို့တွေ တင်ပြ ထားတဲ့ အချက်တွေနဲ့ပတ်သက် ပြီး ပြန်လည်သုံးသပ်တဲ့အခါမှာ တချို့လည်း ပြေလည်မှုရှိသလို တချို့လည်း ပြေလည်အောင်ညှိ နှိုင်းပေါင်းစပ်ပြီး အဖြေရှာရမှာ တွေ ရှိပါတယ်။ တချို့ကိစ္စတွေက လည်း ညှိနှိုင်းအဖြေရှာဖို့ ခက်ပါ တယ်။ ဥပဒေကြောင်းအရ ပြုပြင် ပြောင်းလဲရမှာတွေ ရှိတဲ့အတွက် ဒီလိုကိစ္စတွေကိုလည်း သတိမူပြီး လုပ်ကိုင်ကြရမှာ ဖြစ်ပါတယ်’’ဟု ဦးဇော်မင်း၀င်းက ပြောသည်။ စီးပွားရေးတိုးတက်လာရန် တစ်ဦးတစ်ယောက် အဖွဲ့အစည်း တစ်ခုတည်းဖြင့် ဆောင်ရွက်၍ မရဘဲ အားလုံး၀ိုင်း၀န်းဆောင်ရွက်ရန် လိုအပ်ကြောင်း ၎င်းကပြောသည်။ ‘‘ရင်ဆိုင်ကြုံတွေ့နေရတဲ့ အခက်အခဲတွေကို ပုဂ္ဂလိကဖံွ့ဖြိုး တိုးတက်ရေးကော်မတီကို တင်ပြ ထားတာတွေ ရှိပါတယ်။ ထိုင်းက ငါးတန်တွေကို မြန်မာနိုင်ငံကို တရားမ၀င် သွင်းနေတာတွေ ရှိပါ တယ်။ အဲဒါတွေကို အချက်သုံး ချက်နဲ့ တိုက်ဆိုင်စစ်ဆေးပြီးမှ တင်သွင်းခွင့်ပြုဖို့ တင်ပြထားတာ ရှိပေမယ့် အခုထိ တင်သွင်းနေ တာတွေ ရှိနေဆဲပါ’’ဟု မြန်မာ နိုင်ငံငါးလုပ်ငန်းအဖွဲ့ချုပ် အထွေ ထွေအတွင်းရေးမှူး ဦး၀င်းကြိုင် က ပြောသည်။ ပုဂ္ဂလိကဖံွ့ဖြိုးတိုးတက်ရေး ကော်မတီနှင့် ပုဂ္ဂလိကလုပ်ငန်း ရှင်များ မကြာခဏတွေ့ဆုံဆွေး နွေးရန် နိုင်ငံတော်၏အတိုင်ပင်ခံ ပုဂ္ဂိုလ်ဒေါ်အောင်ဆန်းစုကြည်က ၂၀၁၆ အောက်တိုဘာအတွင်း ပြောကြားခဲ့သည်။ ထို့နောက် ယင်းကော်မတီနှင့် UMFCCI ၏ ညီနောင်အသင်း ၇၆ သင်းအပါအ၀င် ပုဂ္ဂလိကလုပ်ငန်းရှင်များသည် ၂၀၁၆ ဒီဇင်ဘာ ၁ ရက်ကစ၍ လစဉ်တွေ့ဆုံဆွေးနွေးခဲ့သည်။,business,0
ရန်ကုန်တိုင်းအတွင်း တရားမဝင်လုပ်ကိုင်နေသည့် စီး ပွားရေး လုပ်ငန်းများကို ယခင် ထက် ပိုမိုထိရောက်စွာ အရေးယူ ရန် တိုက်တွန်းကြောင်း အဆိုကို ဇွန်လ ၁၅ ရက်တွင် ကျင်းပသည့် တိုင်းလွှတ်တော်အစည်းအဝေး၌ အတည်ပြုခဲ့သည်။ တိုက်ကြီးမြို့နယ် အပါအ ဝင် မှော်ဘီ၊ ထန်းတပင်၊ ရွှေပြည် သာ မြို့နယ်တို့တွင် တရားမဝင်လုပ်ကိုင်နေသော အုတ်ဖုတ်လုပ်ငန်း၊ ငါးလုပ်ငန်း၊ မြစ်အတွင်း သဲကျောက်စုပ်ယူသည့် လုပ်ငန်းများနှင့် သစ်တောမြေများ တူးဖော်ရောင်းချခြင်းများ အရေးယူရန် တိုက်တွန်းကြောင်း အဆိုကို တိုက်ကြီးအမတ် ဦးတင်ရှိန်က မေလ ၂၈ ရက်၌ တင်သွင်းခဲ့ သည်။ ‘‘ဦးတင်ရှိန် တင်ပြဆွေးနွေး ခဲ့တဲ့အဆိုဟာဆိုရင် အများပြည် သူအတွက် အကျိုးရှိပြီး ကောင်း မွန်တဲ့ အဆိုတင်သွင်းမှု ဖြစ်ပါ တယ်’’ ဟု ရန်ကုန်တိုင်းလုံခြုံရေး နှင့် နယ်စပ်ရေးရာဝန်ကြီး ဗိုလ်မှူး အောင်စိုးမိုးက ပြောသည်။ တရားဥပဒေစိုးမိုးမှုရှိစေရန်အဖွဲ့အစည်း တစ်ခုတည်းတွင်သာ တာဝန်ရှိသည် မဟုတ်ဘဲသက်ဆိုင်ရာ ရဲတပ်ဖွဲ့ဝင်များ၊ လွှတ်တော်ကိုယ်စားလှယ်၊ ပြည်သူများအားလုံး ဝိုင်းဝန်းဆောင်ရွက်မည်ဖြစ်ကြောင်း ၎င်းကပြောသည်။ လယ်ယာမြေများပေါ်တွင် တရားမဝင် ငါးမွေးကန်များ တူး ဖော်ခြင်း၊ တရားမဝင် ဂဝံကျောက်တူးဖော်ခြင်း၊ အုတ်ဖုတ်ခြင်းလုပ်ငန်းလုပ်ကိုင်သူများကို ဥပဒေနှင့်အညီ အရေးယူဆောင်ရွက်နေကြောင်း ၎င်းကပြောသည်။ ထို့အပြင် တရားမဝင်၊ ကျောက်၊ သဲစုပ်လုပ်ငန်းများကိုလည်း ဥပဒေနှင့်အညီ အရေးယူဆောင်ရွက်မည်ဖြစ်ကြောင်း ၎င်းကဆိုသည်။ ‘‘အခု အဆိုတင်သွင်းတဲ့ ဆွေးနွေးချက်များအပေါ် လတ်တ လောဆောင်ရွက်နိုင်တဲ့ ဆောင် ရွက်ချက်များကို ဆောင်ရွက်နေ ပြီး အခြေအနေ အချိန်အခါနဲ့ ပတ် သက်ပြီး ချင့်ချိန်ဆောင်ရွက်ရ မယ့် ကိစ္စများကို ဥပဒေနဲ့အညီအ လေးထားဆောင်ရွက်မှာ ဖြစ်ပါ တယ်’’ ဟု ဝန်ကြီးကဆိုသည်။ ထို့အပြင် တရားမဝင်လုပ် ငန်းများနှင့် ပတ်သက်ပြီး ကိုယ် စားလှယ်များ ဆွေးနွေးထားသည့် အရက်ဆိုင်၊ ဂိမ်းဆိုင်၊ ကေတီဗီ၊ လောင်းကစားနှင့် မူးယစ်ဆေးဝါး စသည်တို့ကိုလည်း အရေးယူ ဆောင်ရွက်နေကြောင်း ဝန်ကြီး က ပြောသည်။ ၂၀၁၈ အတွင်း လိုင်စင်မဲ့ယစ်မျိုးမှုနှင့် မူးယစ်ဆေးဝါးအမှု ခုနစ်ရာကျော်နှင့် တရားမဝင် အနှိပ်ခန်းငါးမှုကို အရေးယူခဲ့ကြောင်း ဝန်ကြီးက ဆိုသည်။,business,0
မြန်မာ-ထိုင်းနှစ်နိုင်ငံ စီးပွားရေးပူးပေါင်းဆောင်ရွက်မှု တိုးမြှင့်ရန် ရည်ရွယ်ချက်ဖြင့် Myanmar Insight 2018 ခေါင်း စဉ်ဖြင့် ဟောပြောပွဲကို ထိုင်းနိုင်ငံ ဘန်ကောက်မြို့တွင် ဇူလိုင် ၂၀ ၌ တတိယအကြိမ်ကျင်းပမည်ဟု မြန်မာနိုင်ငံဆိုင်ရာ ထိုင်းနိုင်ငံ သံအမတ် မစ္စတာ H.E.Jukr Boon-Long ကပြောသည်။ မြန်မာ-ထိုင်း နှစ်နိုင်ငံ သံတမန်ဆက်ဆံရေး တည် ဆောက်မှု နှစ် (၇၀)ပြည့်ချိန်နှင့် တိုက်ဆိုင်စွာ ကျင်းပမည့် ဟော ပြောပွဲ၌ ခေါင်းစဉ်လေးခုဖြင့် ဆွေးနွေးရန် စီစဉ်ထားသည်။ မြန်မာအစိုးရက စီးပွားရေး ကဏ္႑အတွက် ချမှတ်ထားသည့် မူဝါဒများ၊ ဥပဒေများ၊ နည်း ဥပဒေများနှင့် ပတ်သက်သည့် မြန်မာရင်းနှီးမြှုပ်နှံမှု မြှင့်တင်ရေး ခေါင်းစဉ်ဖြင့် ဆွေးနွေးမည့် ဆွေး နွေးပွဲ၊ လျှပ်စစ်နှင့် စွမ်းအင်ကဏ္႑ မှ အခွင့်အလမ်းများနှင့် သက် ဆိုင်သည့် ဆွေးနွေးပွဲ၊ မြန်မာ ကုန်သွယ်မှုလုပ်ငန်း အတွေ့ အကြုံများနှင့် ပတ်သက်၍ အခြေ အနေများရှင်းလင်းမည့် ဆွေးနွေး ပွဲနှင့် စိုက်ပျိုးရေး၊ အသားငါး ကဏ္႑နှင့် သက်ဆိုင်သော ခေါင်း စဉ်ဖြင့် ဆွေးနွေးပွဲ ပြုလုပ်ရန် စီစဉ်ထားသည်။ ‘‘ဟောပြောပွဲကနေ တစ် ဆင့် ထိုင်းနိုင်ငံက စီးပွားရေး လုပ်ငန်းရှင်တွေကို မြန်မာနိုင်ငံက အတွေ့အကြုံတွေ၊ သတင်း အချက်အလက်တွေ ပြန်ဝေမျှ နိုင်မှာဖြစ်တဲ့အပြင် မြန်မာနိုင်ငံ မှာလည်း ထိုင်းနိုင်ငံက စီးပွားရေး လုပ်ငန်းတွေ ပိုများလာမယ်လို့ ယုံကြည်ပါတယ်’’ဟု မြန်မာနိုင်ငံ ဆိုင်ရာ ထိုင်းစီးပွားရေးလုပ်ငန်း ရှင်များအသင်း ဥက္ကဋ္ဌ Mr.Sorasak Keeratichokechaikul ကပြောသည်။ မြန်မာနိုင်ငံတွင် ရင်းနှီး မြှုပ်နှံရန် ထိုင်းစီးပွားရေးလုပ်ငန်းပိုင်ရှင်များက ကုန်ထုတ်လုပ်ရေး လုပ်ငန်း၊ ဆက်သွယ်ရေးနှင့် နည်းပညာလုပ်ငန်း၊ စိုက်ပျိုး မွေးမြူရေးနှင့် စားသောက်ကုန် လုပ်ငန်းနှင့် ခရီးသွားလုပ်ငန်း တို့ကို စိတ်ဝင်စားနေသည်ဟု မြန်မာနိုင်ငံဆိုင်ရာ ထိုင်းစီးပွား ရေး လုပ်ငန်းရှင်များအသင်း ဒုတိယဥက္ကဋ္ဌ Mr.Nattawin Phongsphetrarat က ပြော ကြားသည်။ ‘‘ထိုင်းစီးပွားရေးလုပ်ငန်းရှင် တွေက မြန်မာနိုင်ငံမှာ ရန်ကုန်၊ မန္တလေးသာမက တခြားတိုင်းနဲ့ ပြည်နယ်မှာလည်း ရင်းနှီးမြှုပ်နှံဖို့ စိတ်ဝင်စားပါတယ်’’ ဟု မြန်မာ နိုင်ငံဆိုင်ရာ ထိုင်းနိုင်ငံသံအမတ် က ပြောသည်။ လက်ရှိတွင် ထိုင်းစီးပွားရေး လုပ်ငန်းရှင်များသည် ကရင်ပြည် နယ် ဘားအံမြို့တွင် အထည်ချုပ် ကဏ္႑နှင့် ဖိနပ်ချုပ်စက်ရုံ လုပ် ငန်းများ လုပ်ကိုင်ရန် လေ့လာနေ သည်ဟု ၎င်းကဆိုသည်။ မြန်မာနိုင်ငံ၏ နိုင်ငံခြားရင်း နှီးမြှုပ်နှံမှုစုစုပေါင်းတွင် ထိုင်း နိုင်ငံသည် ရင်းနှီးမြှုပ်နှံမှု တတိယ အများဆုံးဖြစ်ပြီး ကန်ဒေါ်လာ ၁၁ ဘီလီယံကျော် ရင်းနှီးမြှုပ်နှံ ထားသည်။,business,0
"လုံးတီးဆန် (စပါးခွံ ကျွတ်ရုံ ကြိတ်ထားသည့် ဆန်) နှင့် ဖွဲနုများကို တရုတ်နိုင်ငံသို့ တရားမဝင် ရောင်းချမှုများ ရှိနေ ၍ ပြည်ထောင်စုအစိုးရထံ အ ချက်အလက်များ စုဆောင်းတင် ပြမည်ဟု မြန်မာနိုင်ငံ ငါးလုပ်ငန်း အဖွဲ့ချုပ် အတွင်းရေးမှူး ဦးဝင်း ကြိုင်က ပြောသည်။ လက်ရှိတွင် အစိုးရက ဆန် နှင့် ဆန်ကွဲကိုသာ တရားဝင်တင် ပို့ရောင်းချခွင့် ပြုထားပြီး ဖွဲနုနှင့် လုံးတီးဆန်များကို တရားမဝင် တင်ပို့ ရောင်းချနေမှုကြောင့် မွေး မြူရေးလုပ်ငန်း လုပ်ကိုင်နေသူ များ တိရစာၦန်စာအတွက် အခက် အခဲဖြစ်လာနိုင်ကြောင်း ၎င်းက ဆိုသည်။ ‘‘တိရစာၦန် အစားအစာရှား ပါးလာရင် ဈေးတက်လာမယ်။ အဲဒီလိုဆို မွေးမြူရေးသမားတွေ တွက်ခြေမကိုက်တော့ဘူး။ အရှုံး ပေါ်မယ်။ မလုပ်ကြတော့ဘူးဆို ရင် သားငါးတွေလည်း ရှားပါးလာ မယ်။ သားငါးတွေ ရှားပါးလာတာ နဲ့ အမျှ ဈေးတွေ တက်လာရင် ဝယ်ယူစားသုံးသူတွေ အတွက် လည်း အခက်အခဲတွေဖြစ်လာ မယ်’’ ဟု ဦးဝင်းကြိုင်က ပြော သည်။အဆိုပါအခြေအနေနှင့် သ တင်းအချက်အလက်များကို ဇွန် လ ၂၁ ရက် နောက်ဆုံးထားပေး ပို့ရန် ပြည်နယ်နှင့် တိုင်းများရှိ ငါးလုပ်ငန်း အဖွဲ့ခွဲများသို့ ညွှန် ကြားထားပြီး ယင်းအချက်အ လက်များကို စုစည်းကာ ပြည် နယ်အစိုးရထံ တင်ပြမည်ဟုဆို သည်။ တရုတ်နိုင်ငံတွင်လည်း ဖွဲနု ကို တိရစာၦန်အစာအဖြစ် အသုံး ပြုပြီး ဈေးကွက်ကြီးသဖြင့် မြန်မာ နိုင်ငံမှ တရားမဝင် တင်ပို့မှုများ ရှိနေကြောင်း ငါး၊ ပုစွန်အစာ ထုတ်လုပ်ရောင်းဝယ်သူများ အ သင်း ဥက္ကဋ္ဌဒေါက်တာသက်မှူး ကပြောသည်။ ‘‘ဖွဲနုတွေက ဈေးတက်နေတဲ့ အပြင် ဖွဲနုစစ်စစ် ဝယ်ဖို့ကလည်း အတော်ရှားနေပါတယ်။ တရုတ် ကို တရားမဝင် ထွက်နေတယ်လို့ သတင်းတွေရနေပါတယ်။ ဆန် အောက်ကဖွဲနုတွေကို ခင်းပြီး ပို့ တယ်လို့ သိရပါတယ်။ ဘယ် လောက်ပမာဏ အတိအကျ တရုတ်ကို ပို့နေတာလဲဆိုတာ တော့ ပြောရခက်ပါတယ်’’ ဟု ဒေါက်တာသက်မှူးကဆိုသည်။ ဖွဲနုကို တရုတ်ဝယ်လိုအားရှိ ၍ စပါးခွံများကို ကြိတ်ကာ ဖွဲနု နှင့် ရောကာတင်ပို့ရောင်းချနေပြီး လက်ရှိတွင် ဖွဲနုတစ်ပိဿာလျှင် ၃၈၅ ကျပ်ရှိကာ လုံးတီးဆန် ၂၄ ပြည် (တစ်အိတ်လျှင်) ကျပ် ၁၈,၀၀၀ ဈေးရှိသည်။",business,0
"အိနိ္ဒယကုန်သည်များ က မတ်ပဲနှင့် ပဲစင်းငုံအ၀ယ်ရှိနေ သော်လည်း ပြည်တွင်းဈေးကွက် တွင် ဈေးနှုန်းတည်ငြိမ်နေကြောင်း မြန်မာနိုင်ငံပဲမျိုးစုံနှင့် နှမ်းကုန် သည်အသင်း အတွင်းရေးမှူး ဦး မင်းကိုဦးကပြောသည်။ အိနိ္ဒယအစိုးရကပဲတင်သွင်း ခွင့်လိုင်စင်များကို အိနိ္ဒယကုန် သည်များအား စတင်ချထားပေး သော်လည်းကုန်သည်များကဈေး ထိန်း၀ယ်ယူမှုကြောင့် ပြည်တွင်း မတ်ပဲနှင့် ပဲစင်းငုံဈေးနှုန်းတည် ငြိမ်နေကြောင်း ၎င်းကပြောသည်။ ‘‘ဈေးကွက်ကတော့တဖြည်း ဖြည်းသွက်လာဖို့ရှိတယ်။ ဈေး နှုန်းအတက်အကျကတော့ ပြော လို့မရသေးဘူး’’ ဟု ဦးမင်းကိုဦး ကပြောသည်။ လက်ရှိ အိနိ္ဒယကုန်သည် များက တစ်ပတ်လျှင် မတ်ပဲ တန် ချိန် ၅,၀၀၀၊ ပဲစင်းငုံတန်ချိန် ၂,၀၀၀ ပုံမှန်၀ယ်ယူနေသည်။ ထ့ို အပြင်ပဲတီစိမ်းကို နယ်စပ်ကုန် သွယ်ရေးဖြင့် တရုတ်နိုင်ငံသို့ တင်ပို့နေခြင်းကြောင့် ပဲတီစိမ်း သည်ပြည်တွင်း၌ ဈေးအကောင်း ဆုံးဖြစ်ကြောင်း ပဲကုန်သည်အချို့ ကပြောသည်။ ပြည်တွင်း ဈေးကွက်တွင် မတ်ပဲတစ်တန်လျှင် ကျပ်လေး သိန်းရှစ်သောင်း၊ ပဲစင်းငုံတစ် တန်လျှင် ကျပ်ငါးသိန်းငါးသောင်း နှင့် ပဲတီစိမ်းတစ်တန်လျှင် ကျပ် ဆယ့်နှစ်သိန်းခန့် ဈေးရှိကြောင်း ဘုရင့်နောင်ပဲကုန်စည်ဒိုင်မှ ကုန် သည်တစ်ဦးကပြောသည်။ မြန်မာနိုင်ငံမှ ပဲတင်သွင်း မည့် အိနိ္ဒယကုမ္ပဏီများကို အိနိ္ဒ ယအစိုးရက ဇွန်လဆန်းတွင် လိုင်စင်ချပေးရန် စီစဉ်ထားသော် လည်း ဇွန်လ ပထမပတ်အထိ လိုင်စင်ချထားပေးခြင်း မရှိသဖြင့် ပြည်တွင်း၌ ပဲသိုလှောင်ထား သည့် ကုန်သည်များက စိုးရိမ်ခဲ့ သည်။ သို့သော် ဇွန်လ ဒုတိယအ ပတ် အတွင်း အိနိ္ဒယအစိုးရက ကုန်သည်များသို့ ပဲတင်သွင်းခွင့် စတင်ချထားပေးသဖြင့် မကြာမီ ပြည်တွင်းမှ မတ်ပဲနှင့် ပဲစင်းငုံ ရောင်းလိုအားမြင့်တက်လာမည် ဟု ကုန်သည်အချို့က မျှော်လင့် နေသည်။",business,0
မြန်မာနိုင်ငံ ငါး လုပ်ငန်းဖွံ့ဖြိုးရေး ဥရောပသမဂ္ဂ (EU)နှင့် ဂျာမနီစီးပွားရေး ပူး ပေါင်း ဆောင်ရွက်ရေးနှင့် ဖွံ့ဖြိုး ရေးကော်ပိုရေးရှင်း (GIZ) တို့ ပူးပေါင်း၍ ငါးနှစ်စီမံကိန်း အ တွက် ယူရို ၂၂ ဒသမ ၅ သန်း ကူညီမည်ဟု ငါးလုပ်ငန်းဦးစီးဌာန ညွှန်ကြားရေးမှူးချုပ် ဦးခင်မောင် မော်က ပြောသည်။ ငါးလုပ်ငန်းဦးစီးဌာနသည် MYSAP (Myanmar Sustaina-ble Aquaculture Programme) စီမံကိန်းအဖြစ် ၂၀၁၇ မှ ၂၀၂၁ အထိ ငါးနှစ်အကောင်အထည် ဖော်မည်ဖြစ်ကာ ရေချိုနှင့် ရေငန် ဒေသအဖြစ် နှစ်ပိုင်းခွဲဆောင်ရွက် မည်ဖြစ်ကြောင်း ဦးခင်မောင်မော် က ပြောသည်။ ဇွန်လ ၁၈ ရက်က နေပြည် တော်ရှိ မွေးမြူရေး ဦးစီးဌာန၌ ပြုလုပ်သော MYSAP ဦးဆောင် ကော်မတီ၏ ပထမအကြိမ်အစည်းအဝေးပွဲ ခေတ္တရပ်နားစဉ် မီဒီယာများ၏ မေးမြန်းချက်ကို ညွှန်ကြားရေးမှူးချုပ်က ဖြေကြားသည်။ ‘‘ရေချိုဒေသအဖြစ် ရှမ်းပြည်နယ်နဲ့ စစ်ကိုင်းတိုင်းဒေသကြီးနှစ် ခုနှင့် ရေငန်ဒေသများအဖြစ် ကမ်း ရိုးတန်းဒေသများဖြစ်သော ဧရာဝတီနှင့် ရခိုင်ပြည်နယ်တို့ကို ဦးစားပေးဆောင်ရွက်ပါမယ်’’ ဟု ၎င်း က ပြောသည်။ ယခု စီမံကိန်းသည် ကျေး လက်ဒေသများရှိ တစ်နိုင်တစ်ပိုင် မွေးမြူနိုင်ရေး အဓိကထားဆောင် ရွက်ကြောင်း ဦးခင်မောင်မော်က ပြောသည်။ ‘‘ဒီစီမံကိန်းမှာ ကျွန်တော်တို့ က မွေးမြူနိုင်ဖို့ နည်းစနစ်ကိုပေး မယ့်အပြင် လိုအပ်တဲ့ထောက်ပံ့မှု တွေကိုလည်း ဆောင်ရွက်ပေးမှာ ဖြစ်ပါတယ်’’ ဟု ၎င်းက ပြော သည်။ ဆောင်ရွက်ရာတွင် ဒေသ နှင့် ကိုက်ညီမည့် ငါးမျိုးများကို အဓိကထားဆန်းစစ်မည်ဖြစ်ကာ စီမံကိန်းအတွက် အသုံးပြုမည့် ရန်ပုံငွေကို လုပ်ငန်းလိုအပ်ချက် အပေါ် မူတည်ကာ သုံးစွဲမည်ဟု ဦးခင်မောင်မော်က ဆိုသည်။ ယခုစီမံကိန်းတွင် သုတေ သနပိုင်းဆိုင်ရာများကို ကူညီ ဆောင်ရွက်ပြီး ငါးကဏ္႑သည် မြန်မာနိုင်ငံ၏ စီးပွားရေးဖွံ့ဖြိုးမှု ဦးမော့လာစေရန် ဆောင်ရွက်နိုင်သော အရေးကြီးကဏ္႑အဖြစ် မြင်တွေ့ခဲ့ရကြောင်း Myanmar De-velopment Resource Insti-tute မှ ဒေါက်တာဇော်ဦး (ယခင်သမ္မတ ဦးသိန်းစိန်၏ စီးပွားရေးအကြံပေးအဖွဲ့ခေါင်းဆောင်)က ဆိုသည်။ ‘‘တောင်သူတွေရော၊ စီးပွား ရေးလုပ်ငန်းရှင်တွေရော၊ ပြီးရင် အစိုးရက ဦးဆောင်မှုကို ပိုပြီးပီပီ ပြင်ပြင်ဖော်ထုတ်နိုင်အောင် နိုင်ငံ တကာမှာရှိတဲ့ အတွေ့အကြုံတွေ၊ နိုင်ငံတကာအဖွဲ့အစည်းတွေကပေးတဲ့ အကူအညီတွေကို ရယူပြီးတော့ တကယ့်လက်တွေ့ ဆောင်ရွက်နိုင်မယ့် အစီအစဉ်တွေကို ပေါင်းစပ်ပြီးတော့ ဒီစီမံကိန်းကို ဖော်ထုတ်ဖို့ ဖြစ်ပါတယ်’’ ဟု ဒေါက်တာဇော်ဦးက ပြောသည်။ မြန်မာနိုင်ငံ၏ ပထဝီအနေ အထားအရ ရေချိုငါးမွေးမြူရေး လုပ်ငန်း၏ ၉၀ ရာခိုင်နှုန်းသည် ဧရာဝတီတိုင်းဒေသကြီးနှင့် ရန် ကုန်တိုင်း ဒေသကြီးတို့မှဖြစ်ပြီး နိုင်ငံ့ လူဦးရေ၏ ၂၅ ရာခိုင်နှုန်းခန့်ကို အလုပ်အကိုင် အခွင့်အ လမ်းများ ဖန်တီးပေးထားကြောင်း ဝန်ကြီးဌာန အချက်အလက်များ အရ သိရသည်။,business,0
"မိုးစပါးချေးငွေထုတ်ပေး ချိန်တွင် ကုမ္ပဏီအချို့က ငွေချေး ပေးမည်ဟူသော မက်လုံးဖြင့် တောင်သူလယ်သမားများထံမှ ငွေလိမ်လည်မှုများကို တည်ဆဲ ဥပဒေအရ စိစစ်အရေးယူမည်ဟု စီမံကိန်းနှင့် ဘဏ္႑ာရေးဝန်ကြီး ဌာနက ဇွန်လ ၁၆ ရက်တွင် ကြေ ညာချက်ထုတ်ပြန်သည်။ တောင်သူလယ်သမားများ အလိမ်မခံရရေး ဂရုပြုနိုင်ရန်နှင့် ငွေချေးလိုင်စင်မရှိသော ကုမ္ပဏီ၊ အဖွဲ့အစည်းများ ဝင်ရောက်စည်း ရုံးလာပါက အထွေထွေအုပ်ချုပ် ရေးဦးစီးဌာနသို့ သတင်းပို့ဆောင် ရွက်ရန် ကြေညာချက်တွင် ဖော်ပြ ထားသည်။ တိုင်းနှင့် ပြည်နယ်အချို့ရှိ လယ်ယာမြေလုပ်ပိုင်ခွင့် လက် မှတ် (ပုံစံ-၇) မိတ္တူကို အာမခံယူ ပြီး လယ်တစ်ဧကလျှင် ကျပ်ငါး သိန်း၊ ကျပ် ၁၀ သိန်းနှုန်းဖြင့် ငွေ ချေးပေးမည်ဟု ပုဂ္ဂလိက ကုမ္ပဏီအချို့က လယ်သမားများကို စည်းရုံး၍ ကော်မရှင်ခ၊ ကနဦးထည့် ဝင်ကြေး တောင်းယူမှုများရှိနေသည်။ မတ်လ ၂၃ ရက်ကလည်း မှော်ဘီမြို့နယ်ရှိ လက်ပံတန်းစု ကျေးရွာအပါအဝင် အနီးရှိ ကျေးရွာများ၌ လယ်တစ်ဧကလျှင် ကျပ် ၁၀ သိန်းခန့် ချေးပေးရန် မြေတိုင်းခအပါအဝင်၊ စာရွက်စာတမ်းကြေး ကျပ် ၁၅,၀၀၀ ပေးရမည်ဟု ကုမ္ပဏီတာဝန်ရှိသူများက ကျေးရွာသို့ ပြောကြားစည်းရုံးနေ ကြောင်း လက်ပံတန်းစုကျေးရွာ ရပ်မိရပ်ဖ ဦးအေးကိုက ပြော ကြားသည်။ အဆိုပါ ဖြစ်စဉ်မတိုင်မီက လည်း ပဲခူးတိုင်း အနောက်ခြမ်း သာယာဝတီနှင့် ပြည်ခရိုင်တွင် လယ်တစ်ဧကလျှင် ကျပ်ငါးသိန်း နှုန်း ချေးပေးမည်ဟု မက်လုံးပေး ပြီး ဝန်ဆောင်စရိတ်လိမ်လည် တောင်းယူမှုများ ရှိနေကြောင်း၊ အလိမ်ခံရသည့် လယ်သမား ၁၀,၀၀၀ ကျော်ရှိပြီး ငွေသိန်း ထောင်ချီလိမ်ခံရသည်ဟု လယ် သမားများက လာရောက်အ ကြောင်းကြားထားကြောင်း လယ် သမားဘဝဖွံ့ဖြိုးတိုးတက်ရေးအ သင်းဥက္ကဋ္ဌ ဦးသိန်းအောင်က ပြောသည်။ ပဲခူးတိုင်းဒေသကြီး ရွှေကျင် မြို့နယ် တံခွန်တိုင်ကျေးရွာတွင် လယ်သမားများကို တစ်ဧက ကျပ် ၁၀ သိန်းထုတ်ချေးမည်ဆိုကာ တစ်ဧက ၅,၀၀၀ ကျပ်ဖြင့် ငွေ လိုက်လံစုဆောင်းနေသည့် အမျိုး သားသုံးဦးကို လယ်သမားများ တိုင်တန်းချက်အရ ဇွန်လ ၅ ရက် က ဖမ်းဆီးထားကြောင်း ရွှေကျင် မြို့နယ် အမျိုးသားဒီမိုကရေစီရုံး နာယက ဦးဘိုကြီးက ပြောကြားသည်။ လယ်သမားများကို ငွေချေး ပေးမည်ဆိုပြီး လိမ်လည်မှုများ ဖြစ်လာရခြင်းသည် လယ်ယာမြေ လုပ်ပိုင်ခွင့်လက်မှတ် (ပုံစံ-၇)ကို အပေါင်ထား၍ ဘဏ်များမှ ငွေ ချေးယူရန် အခက်အခဲများစွာရှိ နေခြင်းကြောင့် ဖြစ်ရကြောင်းလယ်သမားအချို့က ပြောသည်။အစိုးရက ပုံစံ-၇ အပေါင်ထားပြီး ငွေချေးခွင့်ပြုထားသော်လည်း ပြည်တွင်းပုဂ္ဂလိကဘဏ်အများစု က ငွေထုတ်ချေးခြင်းမရှိပေ။ အ ပေါင်ပစ္စည်းအာမခံချက် မခိုင်မာမှုနှင့် ဆုံးရှုံးပါက ငွေပြန်လည် ဖော်ထုတ်နိုင်မှု မလွယ်ကူခြင်းကြောင့် ပုဂ္ဂလိကဘဏ်အများစု က လယ်သမားများကို ငွေမချေး ခြင်းဖြစ်သည်ဟု မြန်မာနိုင်ငံဆန် စပါးအသင်းချုပ်မှ တာဝန်ရှိသူ အချို့က ပြောသည်။ လက်ရှိ လယ်ယာမြေလုပ် ပိုင်ခွင့်လက်မှတ် ပုံစံ-၇ ကို အ ပေါင်ထားပြီး ငွေချေးခြင်းသည်လယ်ယာဖွံ့ဖြိုးရေးဘဏ်တစ်ခု သာရှိနေပြီး ပုဂ္ဂလိကဘဏ်အချို့ က ရှေ့ပြေးစီမံကိန်းအဖြစ် စမ်း သပ်လုပ်ဆောင်နေသည်။ ထိုအခြေအနေတွင် လိမ် လည်လိုသည့် စီးပွားရေးလုပ်ငန်း ရှင်များက လယ်သမားများ၏ မသိနားမလည်မှုကို အခွင့် ကောင်းယူပြီး ဝန်ဆောင်စရိတ်၊ကော်မရှင်ခ၊ စာရွက်စာတမ်း ကြေးများဖြင့် ငွေကြေးတောင်းယူ လိမ်လည်နေခြင်း ဖြစ်သည်ဟု ဦးသိန်းအောင်က ပြောသည်။ လယ်သမားများကို ဦးတည် ဆောင်ရွက်နေသည့် ငွေကြေး လိမ်လည်မှုများကြောင့် အစိုးရ နှင့် ဗဟိုဘဏ်က ခွင့်ပြုထားသည့် ငွေကြေးဝန်ဆောင်မှုလုပ်ငန်းများ တွင် ဘဏ်လုပ်ငန်း၊ ငွေကြေးဝန် ဆောင်မှုကုမ္ပဏီ၊ အသေးစားငွေ ရေးကြေးရေး ဝန်ဆောင်မှုလုပ် ငန်း၊ ငွေချေးသက်သေခံလက် မှတ် လဲလှယ်ရောင်းဝယ်ရေး ကုမ္ပဏီများနှင့် အာမခံကုမ္ပဏီ များ ပါဝင်သည်။ လက်ရှိတွင် အဆိုပါ လုပ်ငန်းငါးမျိုးနှင့် ပတ် သက်၍ ပြည်တွင်း၌ တရားဝင်ခွင့် ပြုထားသည့် လုပ်ငန်း ၂၂၉ ခုရှိ ကြောင်း၊ ထိုလုပ်ငန်းများမှအပ အခြားလုပ်ငန်းများတွင် ရင်းနှီး မြှုပ်နှံခြင်းမပြုရန်လိုကြောင်း မြန်မာနိုင်ငံတော်ဗဟိုဘဏ်က ကြေညာချက် ထုတ်ပြန်ထားသည်။",business,0
"မြန်မာနိုင်ငံအတွင်း ပဲ စိုက်ရာဒေသအချို့တွင် မိုးရွာ သွန်းမှုများကြောင့် ရိတ်သိမ်းပြီးစ ပဲသီးနှံများ မိုးမိပြီး ပဲတီစိမ်း အရည်အသွေး ကျဆင်းကာ ဈေးနှုန်း လျော့ကျခဲ့ကြောင်း မန္တလေးမြို့ ပွဲစားကုန်သည် စက်ပိုင်များ မဟာကထိန်တော်အသင်း (ကုန်စည်ဒိုင်) ဒုဥက္ကဋ္ဌဦးညွန့်ဝေက ပြောသည်။ ရိတ်သိမ်းပြီးစ ပဲတီစိမ်းများ သည် မိုးရွာသွန်းမှုကြောင့် အ ရောင်ပြောင်းခြင်း၊ အရည်အသွေး ကျဆင်းခြင်းများ ဖြစ်ပေါ်ခဲ့သည်ဟုဆိုသည်။ ‘‘အရင်ကအလုံးလည်း ကြီး တယ်၊ အရည်အသွေးလည်း ကောင်းတယ်၊ ဈေးလည်းကောင်း တယ်။ အခုက မိုးရွာတော့ ပဲကစို တယ်။ အရည်အသွေးကလည်းကျတော့ ဈေးကျတာပေါ့။ ပစ္စည်း ကောင်းက ဈေးမကျဘူး’’ ဟု ဦး ညွန့်ဝေက ပြောသည်။ ယခုလဆန်းက ပဲတီစိမ်းတစ်အိတ်လျှင်ကျပ် ၁၃၀,၀၀၀ ခန့်ဈေးရှိရာမှ ဇွန်လ ၁၇ ရက်တွင် ကျပ် ၁၁၄,၀၀၀ မှ ၁၀၅,၀၀၀ ထိ ဈေးကျဆင်းကြောင်း မန္တလေး ကုန်စည်ဒိုင် နေ့စဉ်ပေါက်ဈေး များတွင် ဖော်ပြထားသည်။ လက်ရှိတွင် မန္တေလေးဈေး ကွက်သို့ စစ်ကိုင်း၊ မကွေးစသည့် ဒေသများမှ ထွက်ရှိသည့် ပဲတီ စိမ်းများ ဝင်ရောက်နေပြီး နေ ပြည်တော်ဒေသမှ ထွက်ရှိသော ပဲတီစိမ်းများ ဈေးကောင်းနေ ကြောင်း မန္တလေးကုန်စည်ဒိုင်ရှိ ပဲကုန်သည်များက ပြောသည်။",business,0
"အခွန်နှုန်းထားများ တိုးမြှင့်ကောက်ခံခြင်းထက် ထိပ်တန်းအခွန်တိမ်းရှောင်နေသူများ၊ အခွန်ကင်းလွတ်နေသူများကို ထိရောက်စွာ အရေးယူရမည့်အချိန် ရောက်ရှိနေပြီဟု ပွင့်ဖြူအမတ် ဦးထွန်းထွန်းက ဇွန်လ ၁၃ ရက် တွင် ကျင်းပသော ပြည်သူ့လွှတ်တော်၌ ပြောကြားသည်။ ၀က်လက်အမတ် ဦးမြင့် သိန်းတင်သွင်းသော နိုင်ငံတော်အတွက် ရသင့်ရထိုက်သည့် အခွန်အ ကောက်များ အပြည့်အ၀ရရှိရေး ပွင့်လင်းမြင်သာစွာဖြင့် စနစ်တကျစိစစ်ကြပ်မတ်ကောက်ခံပေး နိုင်ရေး အစိုးရအား တိုက်တွန်း ကြောင်း အဆိုနှင့်ပတ်သက်၍ ဆွေးနွေးစဉ် ပွင့်ဖြူအမတ်က ယင်းသို့ ထည့်သွင်းပြောကြား သည်။ ‘‘ထိပ်တန်းအခွန်ဆောင်တဲ့ အမည်စာရင်းတွေကို ဖော်ပြသ လို အခွန်တိမ်းရှောင်သူတွေရဲ့ စာ ရင်းနဲ့ အပြစ်ပေး အရေးယူထား တဲ့ ကုမ္ပဏီတွေ၊ လူပုဂ္ဂိုလ်အမည် တွေကို ဖော်ပြသင့်ပါတယ်’’ ဟု ဦးထွန်းထွန်းက ပြောသည်။ ဆက်လက်၍ ၎င်းက‘‘ခေတ် အဆက်ဆက် အုပ်ချုပ်သူ အာ ဏာပိုင်များနှင့် ပလူးပလဲလုပ်ပြီး သာ ပေါင်းညာစားလုပ်သူများ၊ အာဏာရှင်အလိုကျပေါင်းကာ ကြီးပွားချမ်းသာခဲ့ကြသူများသည် အခွန်ထမ်းခြင်း ယဉ်ကျေးမှုကို ယဉ်ကျေးမှုမထင်ဘဲ သူခိုးကျင့်၊ သူခိုးကြံ ကြံကာ ခိုးစားရင် တိုး ပွား၊ ပေါင်းစားရင် ကောင်းစားဆို ပြီး မထီမဲ့မြင်ပြုလုပ်နေကြဦးမှာ ဖြစ်ပါတယ်’’ဟု ဆိုသည်။ အခွန်တိမ်းရှောင်သူ၊ ပျက် ကွက်သူများ ဥပဒေကြောင်းအ ရ တရားစွဲဆိုအရေးယူသည့်အ ဆင့်ကို ကျယ်ပြန့်စွာ မလုပ် ဆောင်နိုင်သေးသော်လည်း ထိ ရောက်သည့် ပြစ်ဒဏ်ဖြစ်သည့် ဒဏ်ကြေးဆောင်စေခြင်းကို လုပ် ဆောင်နေကြောင်း စီမံကိန်းနှင့် ဘဏ္႑ာရေး၀န်ကြီးဌာန ဒုတိယ ၀န်ကြီး ဦးမောင်မောင်၀င်းက လွှတ်တော်၌ ပြောသည်။ ‘‘အချို့ Case များမှာဆိုရင် ဒဏ်ကြေးဟာ သန်းရာချီ၊ ထောင်ချီပြီးတော့ ဒဏ်ကြေးဆောင်ရတဲ့ အနေအထားမျိုးတွေ ရှိပါတယ်’’ ဟု ဒု၀န်ကြီးက ပြောသည်။ ကုန်သွယ်လုပ်ငန်းခွန် ကောက်ခံခြင်းနှင့်ပတ်သက်၍ လက်ရှိလုပ်ဆောင်ခြင်းထက် ပိုမိုကျယ်ပြန့်၊ တိကျသည့် စနစ်မျိုး လုပ်ဆောင်ရန် လိုအပ်ကြောင်း နှင့် အခွန််ထမ်း၏ အခွန်ငွေများ ပြည်သူ့ဘဏ္႑ာငွေထဲသို့ အပြည့် အ၀မရောက်ရှိဘဲ အကျင့်ပျက် ၀န်ထမ်းအချို့ထံ စီးဆင်းနေ သည်ကို ဖော်ထုတ်အရေးယူသင့် ကြောင်း အုတ်တွင်းအမတ်ဒေါ်ချို ချိုက တိုက်တွန်းသည်။ ‘‘တံဆိပ်ခေါင်းကပ်သည့် စနစ်ကို စားသောက်ဆိုင်၊ ဟို တယ်၊ တည်းခိုခန်း၊ ရွှေဆိုင်တို့မှာ သာ အသုံးပြုပြီး ကျန်လုပ်ငန်း တွေမှာ တံဆိပ်ခေါင်းမကပ်တဲ့ အတွက်ကြောင့် ပြည်သူတွေက အခွန်တွေထမ်းဆောင်လိုက်ရပြီး ၎င်းအခွန်ငွေတွေအားလုံးဟာ ပြည်သူ့ဘဏ္႑ာထဲသို့ အပြည့်အ၀ ရောက်ရှိရဲ့လားဆိုတာ သံသယ ဖြစ်စရာပါ’’ဟု ၎င်းကပြောသည်။ သို့ရာတွင် နှစ်စဉ်အခွန်ငွေ ရရှိမှုသည် တိုးတက်နေပြီး ၂၀၁၂-၁၃ တွင် ကျပ်ဘီလီယံ ၂,၇၀၀ ကျော်၊ ၂၀၁၃-၁၄ တွင် ကျပ်ဘီလီယံ ၃,၅၀၀ ကျော်၊ ၂၀၁၄-၁၅ တွင်ကျပ်ဘီလီယံ ၄,၄၀၀ ကျော်၊ ၂၀၁၅-၁၆ တွင် ကျပ်ဘီလီယံ ၄,၆၀၀ ကျော်၊ ၂၀၁၆-၁၇ တွင်ကျပ်ဘီလီယံ ၅,၃၀၀ ကျော်ရရှိခဲ့ကြောင်း ဦးမောင်မောင်၀င်းက ပြောသည်။ ထို့အပြင် အခွန်ဆိုင်ရာ ပြု ပြင်ပြောင်းလဲရေး အစီအစဉ်များ ကို လုပ်ဆောင်အကောင်အထည် ဖော်နေပြီး အခွန်ဆိုင်ရာ စီမံအုပ် ချုပ်မှု ဥပဒေပြဋ္ဌာန်းနိုင်ရန် လွှတ် တော်သို့ပေးပို့ထားကြောင်းနှင့် ၀င်ငွေခွန်ဥပဒေအသစ်ပြဋ္ဌာန်းနိုင် ရေး ဥပဒေမူကြမ်းရေးဆွဲပြီးဖြစ် ကြောင်း ဒု၀န်ကြီးက လွှတ်တော်၌ ပြောသည်။ နိုင်ငံတော်အတွက် ရသင့် ရထိုက်သည့် အခွန်အကောက် များ အပြည့်အ၀ရရှိရေး စိစစ်ကြပ်မတ် ကောက်ခံပေးနိုင်ရေး အစိုးရအား တိုက်တွန်းကြောင်း အဆိုကို လွှတ်တော်အမတ်် ၁၁ ဦးက ပါ၀င်ဆွေးနွေးပြီး နောက်ယင်းအဆိုကို ပြည်သူ့လွှတ်တော်က အတည်ပြုသည်။",business,0
ရန်ကုန်တိုင်းဒေသကြီး လှည်းကူးမြို့နယ် ညောင်နှစ်ပင်ရှိ ကိုရီးယား-မြန်မာမြို့ပြ စက်မှုဇုန် စီမံကိန်း (KMIC) အကောင် အထည်ဖော်ရန် မြန်မာအစိုးရနှင့် အကျိုးတူ ကုမ္ပဏီတည်ထောင် မည်ဟု ကိုရီးယား LH ကော်ပိုရေးရှင်း ရန်ကုန်ရုံးခွဲအထွေထွေ မန်နေဂျာ မစ္စတာကင်ဂမ်ဝူးက ပြောသည်။ ကုမ္ပဏီတည်ထောင်ခြင်းကို ယခုနှစ်ကုန်တွင် ဆောင်ရွက် မည်ဖြစ်ပြီး မြန်မာအစိုးရကိုယ်စား ဆောက်လုပ်ရေးဝန်ကြီးဌာန မြို့ ပြနှင့် အိုးအိမ်ဖွံ့ဖြိုးရေးဦးစီးဌာန က ပါဝင်မည်ဖြစ်ကာ ၂၀၁၉ နှစ်လယ်ပိုင်းတွင် မြေပြင်လုပ်ငန်း များ စတင်လုပ်ကိုင်မည်ဟု အဆို ပါရုံးခွဲ တာဝန်ခံက ဘာသာပြန် မှတစ်ဆင့် ပြန်လည်ဖြေကြား သည်။ ‘‘တစ်လ၊ နှစ်လအတွင်း စီမံ ကိန်းကို ရင်းနှီးမြှုပ်နှံမှုကော်မရှင် ကို တင်ပြသွားမယ်။ နှစ်ကုန်ပိုင်း မှာ မြန်မာအစိုးရနဲ့ JV (အကျိုး တူ)ကုမ္ပဏီ ထောင်သွားမယ်’’ဟု ၎င်းကပြောသည်။ အဆိုပါစီမံကိန်းနှင့် ပတ် သက်၍ ရန်ကုန်တိုင်းဝန်ကြီးချုပ် ဦးဖြိုးမင်းသိန်းနှင့် ကိုရီးယား သံအမတ်အပါအဝင် LH ကော်ပို ရေးရှင်းမှ တာဝန်ရှိသူများ ဇွန်လ ၁၅ ရက်က တွေ့ဆုံပြီး စီမံကိန်း အကောင်အထည်ဖော်ရေးဆွေး နွေးခဲ့သည်။ ကန်ဒေါ်လာ တစ်ဘီလီယံ တန်ဖိုးရှိ ညောင်နှစ်ပင်မြို့ပြစီမံ ကိန်းတွင် မြန်မာနိုင်ငံက ရှယ်ယာ ၄၀ ရာခိုင်နှုန်း၊ ကိုရီးယားအစိုးရ က ၆၀ ရာခိုင်နှုန်း ပိုင်ဆိုင်မည်ဟု မစ္စတာကင်ဂမ်ဝူးက ပြောကြားသည်။ စီမံကိန်းအတွက် ဆောက် လုပ်ရေးဝန်ကြီးဌာန မြို့ပြနှင့် အိမ်ရာဖွံ့ဖြိုးရေးဦးစီးဌာနနှင့် ကိုရီး ယားအစိုးရပိုင် LH (Korea Land and Housing Corporation) ကော်ပိုရေးရှင်းတို့ ၂၀၁၇ ဇွန်လ ၁၆ ရက်က ကိုရီးယားနိုင်ငံ ဂျယ် ဂျူးကျွန်းတွင် လက်မှတ်ရေးထိုးခဲ့ သည်။ အကောင်အထည်ဖော်မည့် စီမံကိန်းများ၌ စက်မှုလုပ်ငန်း ဧရိယာ၊ သုတေသနနှင့် ဖွံ့ဖြိုးရေး စင်တာ၊ သင်တန်းကျောင်း၊ အိမ် ရာနှင့် စီးပွားရေးဆိုင်ရာ အဆောက်အအုံများ ပါဝင်မည်ဟု ဆောက်လုပ်ရေးဝန်ကြီးဌာန ဒုဝန်ကြီး ဦးကျော်လင်းက လွှတ်တော်တွင် ပြောကြားသည်။,business,0
ပြည်တွင်းစက်သုံးဆီ ဈေးသည် ယခုရက်ပိုင်းအတွင်း အနည်းငယ်ပြန်လည် ကျဆင်းခဲ့ကြောင်း စက်သုံးဆီအရောင်းဆိုင် တာဝန်ခံအချို့နှင့် ယာဉ်မောင်းများက ပြောသည်။ မေလကစ၍ စံချိန်တင် တောက်လျှောက် မြင့်တက်နေခဲ့ သည့် စက်သုံးဆီဈေးသည် ကမ္ဘာ့ ရေနံစိမ်းဈေးကျဆင်းလာခြင်းနှင့် အတူ တစ်ကျော့ပြန်၍ အနည်း ငယ်ကျဆင်းခဲ့ခြင်းဖြစ်သည်။ ပြည်တွင်း ဈေးကွက်တွင် ဇွန်လ ၁၈ ရက်က အောက်တိန်း- 92 တစ်လီတာလျှင် ကျပ် ၈၇၀၊ အောက်တိန်း- 95 တစ်လီတာ လျှင် ကျပ် ၉၂၀၊ ဒီဇယ်တစ်လီ တာလျှင် ကျပ် ၉၀၀၊ ပရီမီယံဒီ ဇယ်တစ်လီတာလျှင် ၉၁၅ ကျပ် နှုန်းဖြင့် ရောင်းချခဲ့သည်။ ယင်းဈေးနှုန်းသည် ယခုနှစ် အတွင်း အမြင့်ဆုံး ဖြစ်ခဲ့သည့် မေလဆန်းက ရောင်းချခဲ့သည့် စက်သုံးဆီဈေးနှုန်းများထက် တစ်လီတာလျှင် ၁၀ ကျပ်စီ လျော့နည်းသည်။ ‘‘ကမ္ဘာ့ရေနံစိမ်းဈေးက လည်း ပြီးခဲ့တဲ့ ရက်ပိုင်းကစလို့ ပြန်ကျတဲ့အတွက် ပြည်တွင်းဈေး ကပါ လိုက်ညှိပြီးကျလာတဲ့ သဘောပါ။ ဒီရက်ပိုင်းအခြေအနေကတော့ အကျဘက်မှာ ဆက်ရှိနေမယ်လို့ မျှော်လင့်တယ်’’ ဟု စက်သုံးဆီဈေးကွက် ကျွမ်းကျင် သူတစ်ဦးက ပြောသည်။ ကမ္ဘာ့ရေနံစိမ်းဈေးသည် ဇွန်လ ၁၈ ရက်က တစ်စည်လျှင် ၇၃ ဒသမ ၀၅ ဒေါ်လာသို့ ရောက် ရှိခဲ့၍ မေလကုန်ကထက် ငါးဒေါ် လာခန့် ကျဆင်းလာသည်။ သို့သော် ပြည်တွင်းစက်သုံး ဆီဈေးနှုန်းသည် တစ်လီတာလျှင် ၁၀ ကျပ်ခန့်သာ ကျသဖြင့် လျှော့ချသင့်သည့်ပမာဏထက် နည်းနေသေးသည်ဟု ဈေးကွက်ကျွမ်း ကျင်သူ အချို့က မှတ်ချက်ပြု ပြောကြားသည်။ ‘‘ကမ္ဘာ့ဈေးက အကျမြန်နေ ပေမယ့် ပြည်တွင်းဈေးနှုန်းက နှေး နေတယ်။ ကမ္ဘာ့ပေါက်ဈေးအရ ဆိုရင် ဒီထက် ထပ်ချလို့ရသေး တယ်’’ဟု စက်သုံးဆီဈေးကွက် စောင့်ကြည့်လေ့လာသူကို အောင်ထိုက်က ပြောသည်။ ကမ္ဘာ့ရေနံစိမ်းဈေး တစ်စည်လျှင် ၇၂ ဒေါ်လာခန့်ရှိခဲ့သည့် ဧပြီတတိယပတ်တွင် ပြည်တွင်းစက်သုံးဆီဈေးနှုန်းသည် လက်ရှိ ရောင်းဈေးထက် တစ်လီတာလျှင် ကျပ် ၈၀ ခန့် လျော့နည်းခဲ့ကြောင်း ဈေးကွက်မှတ်တမ်းများက ဆို သည်။,business,0
ပြည်တွင်း၌ လက်လီ၊ လက်ကားရောင်း၀ယ်မှုများတွင် ကြိုတင်ပေးသွင်းရသည့် ပင်ရင်းမှ နုတ်ယူပေးသွင်းခွင့် (Withholding Tax) ကောက်ခံမှုကို ဇူလိုင် ၁ ရက်မှ စ၍ သက်သာခွင့်ပြုမည်ဖြစ်သည်။ ပြည်ထောင်စု၀န်ကြီး ဦးစိုး၀င်းတာ၀န်ယူချိန်တွင် ပထမဆုံးပြောင်းလဲသည့် အပြောင်းအလဲဖြစ်ကြောင်း စီးပွားရေးလုပ်ငန်းရှင်အချို့က ပြောသည်။ ပြည်တွင်းနေ နိုင်ငံသားများ နှင့် နိုင်ငံခြားသားများ၊ နိုင်ငံတော် နှင့် အကျိုးတူပူးပေါင်းဆောင်ရွက် သည့် စီးပွားရေးလုပ်ငန်းများ၊ အစုစပ်လုပ်ငန်းများအပါအ၀င် စီးပွားရေးလုပ်ငန်းရှစ်မျိုး၏ နိုင်ငံအ တွင်း ပစ္စည်း၀ယ်ယူခြင်း၊ လုပ်ငန်းဆောင်ရွက်စေခြင်း၊ ၀န်ဆောင်မှု ဆောင်ရွက်ပေးခြင်းတို့အတွက် အခွန် ၂ ရာခိုင်နှုန်းကောက်ခံခြင်းကိုသက်သာခွင့်ပြုမည်ဖြစ်သည်။ ‘‘အသေးစား၊ အလတ်စား လုပ်ငန်းတွေအတွက် အသက်ရှူ ချောင်သွားတာပေါ့ဗျာ’’ဟု မြန်မာ နိုင်ငံမော်တော်ယာဉ်တင်သွင်း ထုတ်လုပ်ဖြန့်ဖြူးရောင်းချသူများ အသင်းဥက္ကဋ္ဌ ဒေါက်တာ စိုးထွန်း က ပြောသည်။ ပြည်တွင်းစီးပွားရေးလုပ်ငန်း ရှင်များသည် ၂၀၁၆ ကစတင်၍ စီးပွားရေးကျဆင်းချိန်တွင် ကြို တင်၀င်ငွေခွန်အမျိုးအစားဖြစ် သော ပင်ရင်းမှ နုတ်ယူပေးသွင်း ခွန်ကို သက်သာခွင့်ပြုရန် စီမံကိန်းနှင့် ဘဏ္႑ာရေး၀န်ကြီးဌာနထံအကြိမ်ကြိမ်တင်ပြသော်လည်း ယခင်ပြည်ထောင်စု၀န်ကြီး ဦး ကျော်၀င်းလက်ထက်တွင် သက် သာခွင့်မရခဲ့ပေ။ ကြိုတင်၀င်ငွေခွန်အမျိုးအ စားဖြစ်သော ပင်ရင်းမှ နုတ်ယူပေးသွင်းခွန်ကောက်ခံခြင်း သက်သာ ခွင့်ရရှိခြင်းအပေါ် မြန်မာနိုင်ငံကုန်သည်စက်မှုအသင်းချုပ် ဥက္ကဋ္ဌဦးရဲမင်းအောင်ကလည်း ပုဂ္ဂလိကအသင်းအဖွဲ့များ၏ ကြိုးပမ်းမှုအကောင်အထည်ပေါ်လာပြီဟု ၎င်း၏ ဖေ့စ်ဘွတ်ခ်တွင် ရေးထားသည်။,business,0
"ဘဏ်နှစ်ခုနှင့်ပတ် သက်ပြီး သတင်းမှားများ ရေးသား ခြင်း၊ ထုတ်လွှင့်ခြင်းနှင့်ပတ်သက် ၍ သက်ဆိုင်ရာတာဝန်ရှိသူများ က အရေးယူဆောင်ရွက်ရန် စီစဉ် နေကြောင်း မြန်မာနိုင်ငံ ဗဟိုဘဏ် ညွှန်ကြားရေးမှူးချုပ် ဦးဝင်းသော်က ပြောသည်။ ဘဏ်နှစ်ခုကို ဗဟိုဘဏ် ဥပဒေနှင့်အညီ စိစစ်၍ စာရင်း ရှင်းလင်းဖျက်သိမ်းရန်ဆိုသည့် ကိစ္စရပ်သည် လုံးဝမှန်ကန်မှုမရှိ ကြောင်း ဦးဝင်းသော်က ရေးသား ထားသည်။ ဘဏ်များအပေါ် ယုံကြည်စွာ အပ်နှံခြင်းဖြင့် နိုင်င့ံ စီးပွားရေးဖွံ့ဖြိုးတိုးတက်မှုကို ပံ့ပိုးကူညီရန်ဖြစ်ပြီး အဖျက်အမှောင့် သဘောဆန်သော ကောလာ ဟလ ရေးသားဖော်ပြထုတ်လွှင့်မှု များသည် နိုင်ငံ၏ အကျိုးစီးပွားကို ပျက်စီးစေသော သဘောဖြစ်နေ ခြင်းကြောင့် မယုံကြည်ရန်နှင့် သက်ဆိုင်ရာ တာဝန်ရှိသူများကို မေးမြန်းစုံစမ်းပြီး ဆောင်ရွက်ရန် ဦးဝင်းသော်၏ ဖေ့စ်ဘွတ်ခ်စာ မျက်နှာတွင် ရေးသားထားသည်။ ‘‘အများပိုင်ကုမ္ပဏီကြီးငါးခု နဲ့ ဘဏ်နှစ်ဘဏ်အခြေအနေ မဟန်တော့ဘူး။ ဒေဝါလီသာဆို ရင် ခံပေဦးတော့ ပြည်သူတွေ’’ ဆိုသည့်စာကို Kyaw Swe အမည် ဖြင့် အကောင့်က ဇွန်လ ၁၀ ရက် ညတွင် ဖေ့စ်ဘွတ်ခ်၌ ရေးသားခဲ့ သည်။ ဘဏ်နှစ်ခု သတင်းနှင့်ပတ် သက်၍ ပြည်သူအများသုံးနေ သည့် ဘဏ်များမဟုတ်ကြောင်း၊ ဗဟိုဘဏ်ဥပဒေနှင့်အညီ စစ် ဆေးဆောင်ရွက်နေကြောင်း ယင်းအကောင့်က ဇွန်လ ၁၁ ရက် တွင် ဖေ့စ်ဘွတ်ခ်၌ ရေးသားထား ခြင်းသည်လည်း လူမှုကွန်ရက် တွင် ထပ်မံပျံ့နှံ့ခဲ့သည်။ ‘‘အရေးယူမယ့်အပိုင်းက တော့ ဗဟိုဘဏ်ကမဟုတ်ပါဘူး လို့ ပြောပြီးပြီ။ ဟုတ်ပါတယ်လို့ ပြောသူကို အရေးယူမယ့်အပိုင်း ကတော့ အရေးယူနိုင်တဲ့ အဖွဲ့ အစည်းက နိုင်ငံစီးပွားရေး အဟန့် အတားဖြစ်ရင် ပြည်သူလူထုကို အထိတ်တလန့်ဖြစ်အောင်လုပ် တဲ့ ရည်ရွယ်ချက်၊ အထောက်အ ထား စိစစ်နိုင်ရင် အရေးယူတဲ့ အဖွဲ့အစည်းက အရေးယူမှာပေါ့’’ ဟု ဦးဝင်းသော်က ပြောသည်။ ထို့အပြင် လက်ရှိတွင် စာရင်းဖျက်သိမ်းရမည့် ဘဏ်တစ်ခုမျှ မရှိသေးကြောင်း ဦးဝင်းသော်က အတည်ပြုပြောကြားသည်။ ထိုအခြေအနေကို အမှန်အ တိုင်း သိရှိနိုင်ရန် ဗဟိုဘဏ်၏ ဖြေရှင်းဆောင်ရွက်ချက်ကို ဦးဝင်းသော်က ဇွန်လ ၁၁ ရက် မွန်းလွဲပိုင်းတွင် ၎င်း၏ ဖေ့စ်ဘွတ်ခ်၌ ရှင်းလင်းထားသည်။ ‘‘မှတ်ပုံတင်တွေ ဘာတွေနဲ့ အသေအချာတင်ထားတာဆို တော့ သက်ဆိုင်ရာဒေသအာဏာ ပိုင်တွေ၊ ရဲတပ်ဖွဲ့တွေ၊ ဗဟိုဘဏ်တို့က သူ့ကို အသေအချာမေးသင့် တယ်’’ဟု ဘဏ်လုပ်ငန်းအကြံ ပေး ဦးရဲမင်းဦးက ပြောသည်။ ရန်ကုန်ရှိ ဘဏ်များ၏ အ ခြေအနေကို တောင်တွင်းကြီး၌ နေထိုင်သူက ဘယ်လိုအချက်အ လက်များ သိရှိထားသလဲဆိုသည် ကို စနစ်တကျမေးသင့်သည်ဟု လည်း ၎င်းက ပြောသည်။ ယခု ကဲ့သို့ ရေးသားပြီး ဖေ့စ်ဘွတ်ခ် တွင် ဖော်ပြခြင်းကြောင့် နိုင်ငံ့ စီးပွားရေး၏ လုံခြုံစိတ်ချမှုကို ထိခိုက်လာမည်ဆိုပါက မဖြစ်သင့်ကြောင်း၊ လူတစ်ဦးတစ်ယောက် က ဖေ့စ်ဘွတ်ခ်၌ ရေးသားခြင်းကိုလူအများက ယုံကြည်မည်ဆိုပါက စိုးရိမ်စရာဖြစ်လာနိုင်ကြောင်း ဦးရဲမင်းဦးက ပြောသည်။ ‘‘ပြည်တွင်းဘဏ်တွေရဲ့ ခိုင် မာမှုနဲ့ပတ်သက်ရင် ပိုပြီးယုံကြည် နိုင်တဲ့ အဆင့်ဖြစ်လာပါပြီ’’ဟု အငြိမ်းစား ဗဟိုဘဏ် ဒုတိယ ဥက္ကဋ္ဌ ဦးသန်းလွင်က ပြောသည်။ နိုင်ငံပိုင်ဘဏ်များနှင့် ပုဂ္ဂလိကဘဏ်များ၏ အခန်းကဏ္႑ ပိုမို မြင့်မားတိုးတက်လာစေရန် နိုင်ငံ တကာဘဏ်များ၏ စံချိန်စံညွှန်း နှင့်အညီ ယှဉ်ပြိုင်လာစေနိုင်ရေး ကိစ္စရပ်များအပေါ် တစ်ဆင့်ပြီးတစ်ဆင့် စီမံချမှတ်ဆောင်ရွက် နေကြောင်း ဦးဝင်းသော်က ရေး သားထားသည်။ မြန်မာနိုင်ငံ ဗဟိုဘဏ်သည် ငွေရေးကြေးရေး အဖွဲ့အစည်း များဥပဒေ (၂၀၁၆)နှင့်အညီ ဘဏ်များ စနစ်တကျဖြစ်စေရန် ၂၀၁၇ ဇူလိုင်က မ,တည်ရင်းနှီးငွေ လုံလောက်မှုစည်းမျဉ်း၊ ရပိုင်ခွင့် များ၊ အမျိုးအစားသတ်မှတ်ခြင်း နှင့် လျာထားခြင်းဆိုင်ရာစည်း မျဉ်း၊ ပမာဏကြီးမားသော ကြွေ မြီများဆိုင်ရာ စည်းမျဉ်းနှင့် ငွေ ကြေးလွယ်ကူမှုအချိုး သတ်မှတ် ခြင်းဆိုင်ရာ စည်းမျဉ်းများကို အ မိန့်ကြော်ငြာစာများ ထုတ်ပြန်ခဲ့ သည်။ စည်းမျဉ်းများ သတ်မှတ်ရ ခြင်းသည် ဘဏ်အသီးသီး၏ စနစ်တကျရှိမှုနှင့် ခိုင်မာမှုအ တွက် အဓိကဖြစ်ပြီး နိုင်ငံတကာ ဘဏ်များနှင့် တန်းတူယှဉ်ပြိုင်နိုင် စွမ်းရှိနိုင်ရေး လိုက်နာကိုက်ညီရ မည့် အခြေခံအချက်များ ဖြစ် သည်။ စည်းမျဉ်းများ သတ်မှတ် ပြဋ္ဌာန်းခြင်းကြောင့် ဘဏ်အသီး သီးက အစပိုင်းတွင် အခက်အခဲ အနည်းငယ်ဖြစ်သော်လည်း တစ် နှစ်အတွင်း ဗဟိုဘဏ်၏ ဖြေ လျှော့ဆောင်ရွက်ပေးမှု၊ အကြံ ပေးမှုများဖြင့် အကောင်အထည် ဖော်ဆောင်ရွက်ခဲ့သည်။ ဖွဲ့စည်းပုံပြင်ဆင်တိုးချဲ့ ခြင်း၊ စိစစ်မှုများ ပြုလုပ်ခြင်း၊ နိုင်ငံတကာပညာရှင်များ ခန့်အပ်ပြီး ပြုပြင်ပြောင်းလဲမှုများ တိုးတက်အောင် ဆောင်ရွက်ခြင်းတို့ ကြောင့် ဘဏ်အသီးသီး၏ ငွေ ရေးကြေးရေး အချက်အလက်များ ပိုမိုကောင်းမွန်လာသည်ဟု ဦးဝင်းသော်က ၎င်း၏ ဖေ့စ်ဘွတ်ခ်တွင် ရေးသားထားသည်။",business,0
Nestle ကုမ္ပဏီက မြန်မာနိုင်ငံတွင် ကန်ဒေါ်လာ ၂၅ သန်း ရင်းနှီးမြှုပ်နှံထားပြီး လုပ် ငန်းများ နှစ်ဆတိုးချဲ့နိုင်ရန် စီစဉ် နေကြောင်း Nestle Myanmar မန်နေဂျင်းဒါရိုက်တာ Mr. Hayri Devrim Cobek က ပြောသည်။ Nestle ကုမ္ပဏီက ရန်ကုန် မြို့ ဒဂုံဆိပ်ကမ်းမြို့နယ်တွင် Nestle စားသောက်ကုန်များ ထုပ်ပိုးသည့် စက်ရုံကို ပြီးခဲ့သည့် ဖေဖော်ဝါရီက ဖွင့်လှစ်ထားပြီး လက်ရှိ၌ ပြည်တွင်းတွင် စားသောက်ကုန် ခြောက်မျိုး ဖြန့်ဖြူးရောင်းချနေသည်။ ‘‘မြန်မာနိုင်ငံမှာ စတင်ဝင် ရောက်အလုပ်လုပ်တဲ့ ၂၀၁၆ မေ လမှာတုန်းက ဝန်ထမ်း ၄၀ ပဲရှိ တယ်။ အခုဆိုရင် ဝန်ထမ်း ၂၄၀ ကျော်ရှိပြီ။ အခု ဖြန့်ချိရေးပိုင်း တွေမှာ နှစ်ဆတိုးချဲ့သွားဖို့ အစီ အစဉ်ရှိပါတယ်။ အဲဒီမှာလည်း အများကြီး ရင်းနှီးမြှုပ်နှံမှုတွေ ထပ်လုပ်သွားမှာပါ။ ဝန်ထမ်းတွေ အရည်အသွေးတိုးတက်ဖို့ ဆောင် ရွက်ပေးမယ့် ကိစ္စတွေရှိတယ်’’ ဟု Mr. Hayri Devrim Cobek က ဆိုသည်။ မြန်မာနိုင်ငံတွင် တည် ထောင်ထားသည့် စက်ရုံအတွက် လိုအပ်သည့် စက်ပစ္စည်းအချို့ကို ထိုင်းနိုင်ငံမှ တင်သွင်းထားပြီး မြန်မာနိုင်ငံရှိ စက်ရုံ အဆင့်အ တန်းသည် နိုင်ငံတကာ Nestle စက်ရုံများနှင့် တန်းတူဖြစ်ကြောင်း ၎င်းကပြောသည်။ လက်ရှိအချိန်တွင် မြန်မာ စားသုံးသူများအတွက် သီးသန့် ရည်ရွယ်ထုတ်လုပ်သည့် Bear Brand ကို မြန်မာနိုင်ငံ၌ မိတ် ဆက်ထားကြောင်း ၎င်းကပြော သည်။ ယင်း Bear Brang ကို သံ ဓာတ်အားနည်းနေသည့် မြန်မာ ပြည်သူများအတွက် သီးသန့်ဖော် မြူလာဖြင့် ထုတ်လုပ်ထားခြင်း ဖြစ်ပြီး အသက်အရွယ်မရွေး သောက်သုံးနိုင်ကြောင်း Mr. Hayri Devrim Cobek က ဆို သည်။ Nestle သည် ဆွစ်ဇာလန် နိုင်ငံ အခြေစိုက် စားသောက်ကုန် ထုတ်လုပ်သည့် ကုမ္ပဏီဖြစ်ပြီး ၁၉၁ နိုင်ငံတွင် ဝန်ထမ်း သုံးသိန်း နှစ်သောင်းကျော်ဖြင့် ဖွဲ့စည်း ထားသည်။ Nestle အမှတ်တံဆိပ် စားသောက်ကုန်အမျိုးအစား နှစ်ထောင်ကျော် ထုတ်လုပ်ပြီး ကုမ္ပဏီသက်တမ်းသည် နှစ် ၁၅၀ ကျော်ပြီဖြစ်သည်။,business,0
Nestle ကုမ္ပဏီက မြန်မာနိုင်ငံတွင် ကန်ဒေါ်လာ ၂၅ သန်း ရင်းနှီးမြှုပ်နှံထားပြီး လုပ် ငန်းများ နှစ်ဆတိုးချဲ့နိုင်ရန် စီစဉ် နေကြောင်း Nestle Myanmar မန်နေဂျင်းဒါရိုက်တာ Mr. Hayri Devrim Cobek က ပြောသည်။ Nestle ကုမ္ပဏီက ရန်ကုန် မြို့ ဒဂုံဆိပ်ကမ်းမြို့နယ်တွင် Nestle စားသောက်ကုန်များ ထုပ်ပိုးသည့် စက်ရုံကို ပြီးခဲ့သည့် ဖေဖော်ဝါရီက ဖွင့်လှစ်ထားပြီး လက်ရှိ၌ ပြည်တွင်းတွင် စားသောက်ကုန် ခြောက်မျိုး ဖြန့်ဖြူးရောင်းချနေသည်။ ‘‘မြန်မာနိုင်ငံမှာ စတင်ဝင် ရောက်အလုပ်လုပ်တဲ့ ၂၀၁၆ မေ လမှာတုန်းက ဝန်ထမ်း ၄၀ ပဲရှိ တယ်။ အခုဆိုရင် ဝန်ထမ်း ၂၄၀ ကျော်ရှိပြီ။ အခု ဖြန့်ချိရေးပိုင်း တွေမှာ နှစ်ဆတိုးချဲ့သွားဖို့ အစီ အစဉ်ရှိပါတယ်။ အဲဒီမှာလည်း အများကြီး ရင်းနှီးမြှုပ်နှံမှုတွေ ထပ်လုပ်သွားမှာပါ။ ဝန်ထမ်းတွေ အရည်အသွေးတိုးတက်ဖို့ ဆောင် ရွက်ပေးမယ့် ကိစ္စတွေရှိတယ်’’ ဟု Mr. Hayri Devrim Cobek က ဆိုသည်။ မြန်မာနိုင်ငံတွင် တည် ထောင်ထားသည့် စက်ရုံအတွက် လိုအပ်သည့် စက်ပစ္စည်းအချို့ကို ထိုင်းနိုင်ငံမှ တင်သွင်းထားပြီး မြန်မာနိုင်ငံရှိ စက်ရုံ အဆင့်အ တန်းသည် နိုင်ငံတကာ Nestle စက်ရုံများနှင့် တန်းတူဖြစ်ကြောင်း ၎င်းကပြောသည်။ လက်ရှိအချိန်တွင် မြန်မာ စားသုံးသူများအတွက် သီးသန့် ရည်ရွယ်ထုတ်လုပ်သည့် Bear Brand ကို မြန်မာနိုင်ငံ၌ မိတ် ဆက်ထားကြောင်း ၎င်းကပြော သည်။ ယင်း Bear Brang ကို သံ ဓာတ်အားနည်းနေသည့် မြန်မာ ပြည်သူများအတွက် သီးသန့်ဖော် မြူလာဖြင့် ထုတ်လုပ်ထားခြင်း ဖြစ်ပြီး အသက်အရွယ်မရွေး သောက်သုံးနိုင်ကြောင်း Mr. Hayri Devrim Cobek က ဆို သည်။ Nestle သည် ဆွစ်ဇာလန် နိုင်ငံ အခြေစိုက် စားသောက်ကုန် ထုတ်လုပ်သည့် ကုမ္ပဏီဖြစ်ပြီး ၁၉၁ နိုင်ငံတွင် ဝန်ထမ်း သုံးသိန်း နှစ်သောင်းကျော်ဖြင့် ဖွဲ့စည်း ထားသည်။ Nestle အမှတ်တံဆိပ် စားသောက်ကုန်အမျိုးအစား နှစ်ထောင်ကျော် ထုတ်လုပ်ပြီး ကုမ္ပဏီသက်တမ်းသည် နှစ် ၁၅၀ ကျော်ပြီဖြစ်သည်။,business,0
စွန့်ဦးတီထွင်နှင့် အ သေးစား၊အလတ်စားလုပ်ငန်းရှင် များအတွက် ထိုင်းနိုင်ငံအခြေ စိုက် ကေဘဏ်နှင့် အသေးစား နှင့် အလတ်စား လုပ်ငန်းများ ဖွံ့ ဖြိုးတိုးတက်ရေး ဗဟိုဌာနတို့ ပူး ပေါင်း၍ ဒစ်ဂျစ်တယ်လုပ်ငန်းစီမံ ကိန်းပြိုင်ပွဲ ကျင်းပမည်ဟု အ သေးစားနှင့် အလတ်စားလုပ်ငန်း များ ဖွံ့ဖြိုးတိုးတက်ရေး ဗဟိုဌာန ညွှန်ကြားရေးမှူးချုပ် ဒေါ်အေး အေး၀င်းက ပြောသည်။ ပြိုင်ပွဲသို့ ၀င်ရောက်လိုသူ လုပ်ငန်းရှင်များသည် ဇွန်လ ၂၉ မှ ၃၀ ရက်အထိ ဖွင့်လှစ်မည့် ဒစ် ဂျစ်တယ်လုပ်ငန်းစီမံကိန်းရေးဆွဲ နည်းသင်တန်း တက်ရောက်ရ မည်ဖြစ်သည်။ သင်တန်းတွင် ဒစ်ဂျစ်တယ် ဈေးကွက် မဟာဗျူဟာ၊ ၀န် ဆောင်မှုရယူသူများနှင့် ဆက် သွယ်ခြင်း၊ ဒစ်ဂျစ်တယ် ခေတ် နှင့် လိုက်လျောညီထွေမှုရှိသော အကြောင်းအရာများဖန်တီးခြင်း လုပ်ငန်းများအတွက် လိုအပ် သည့် အသိပညာများကို နိုင်ငံတ ကာပညာရှင်များက သင်ကြား ပေးမည်ဖြစ်သည်။ ‘‘ကေဘဏ်နဲ့ ကျွန်မတို့ လက်တွဲပြီး SME တွေရဲ့ လူ့စွမ်း အားအရင်းအမြစ်တွေ မြှင့်တင်ဖို့ ပူးပေါင်းဆောင်ရွက်ခဲ့တာ ရှိပါ တယ်။ သင်တန်းမှာ စွန့်ဦးတီထွင် သူတွေနဲ့ လုပ်ငန်းရှင်တွေတက် ရောက်လေ့လာကြပြီးတော့ လို အပ်တဲ့ အသိပညာဗဟုသုတတွေ ရရှိနိုင်မှာပါ’’ ဟု ဒေါ်အေးအေး ၀င်းကပြောသည်။ ပြိုင်ပွဲကို သြဂုတ် ၂၀ ရက် တွင် ကျင်းပမည်ဖြစ်ပြီး ပထမဆု အပြင် အခြားဆုရှင်သုံးဦးရွေး ချယ်မည်ဖြစ်ကာ ပထမဆုကို ကန်ဒေါ်လာ တစ်သောင်း ချီးမြှင့် မည်ဖြစ်သည်။ ဆုရရှိသူများသည် ထိုင်းနိုင်ငံရှိ ဒစ်ဂျစ်တယ်စွန့်ဦးတီထွင်သူများနှင့် နှစ်ရက် သွားရောက်တွေ့ဆုံခွင့်ရရှိမည်ဟု ဆိုသည်။ ‘‘ဒစ်ဂျစ်တယ်မားကက်တင်း လုပ်ငန်းက လူငယ်တွေနဲ့ပဲဆိုင် တယ်လို့ မတွေးစေချင်ပါဘူး။ မြန်မာ့စီးပွားရေးလုပ်ငန်းတွေဟာ နည်းပညာလှိုင်းနောက်ကို အမီမ လိုက်နိုင်ရင် ယှဉ်ပြိုင်မှုတွေမှာ နောက်ကျ ကျန်ခဲ့နိုင်ပါတယ်’’ဟု ကုန်သည်စက်မှု အသင်းချုပ် SME နှင့် SMI ဖွံ့ဖြိုးတိုးတက်ရေး ကော်မတီ ဥက္ကဋ္ဌ ဒေါက်တာ အောင်သိန်းက ပြောသည်။ ပြိုင်ပွဲသို့ မည်သူမဆို ၀င် ရောက်ယှဉ်ပြိုင်နိုင်ပြီး အမည်၊ ကုမ္ပဏီအမည် (သို့မဟုတ်) အဖွဲ့ အစည်းအမည် (သို့မဟုတ်) တက္ကသိုလ်အမည်နှင့် ဆက်သွယ် နိုင်မည့် အချက်အလက်များ ဖော်ပြကာဖုန်း- ၀၉ ၇၃၀၉၇၄၄၇သို့ ဆက်သွယ်လျှောက်ထားနိုင်သည်။,business,0
ရခိုင်ပြဿနာကြောင့် ဥရောပ သမဂ္ဂ(အီးယူ)အဖွဲ့၀င် နိုင်ငံများမှ ကုန်သွယ်မှု အခွန်သက်သာခွင့် အထူးအခွင့်အရေး (GSP)သည်လတ်တလော စိုးရိမ်စရာမရှိ ကြောင်း မြန်မာနိုင်ငံ အထည်ချုပ် လုပ်ငန်းရှင်များ အသင်းချုပ်ဥက္ကဋ္ဌ ဦးမြင့်စိုးက ပြောသည်။ အရေးယူမှုများရှိလာမည်ဆို ပါက နိုင်ငံသားအများစုနစ်နာမှု များမဖြစ်အောင်ရွေးချယ်ပြီး ပိတ်ဆို့အရေးယူမှုများ ပြုလုပ်မည်ဟု အီးယူ တာ၀န်ရှိသူအချို့က နိုင်ငံတကာမီဒီယာများကို တရား၀င် ထုတ်ဖော်ပြောထားသည်ဟု ဦး မြင့်စိုးက ရှင်းပြသည်။ ကုန်သွယ်နှင့် သက်ဆိုင် သည့် အခွန်သက်သာခွင့် အထူး အခွင့်အရေးနှင့် မြန်မာနိုင်ငံ၏ နိုင်ငံရေးအပြောင်းအလဲကြောင့် အီးယူနိုင်ငံများမှ အပ်ထည်အမှာ ပေးမှု ၆၀ ရာခိုင်နှုန်းအထိရှိနေ သည်ဟု ၎င်းကဆိုသည်။ မြန်မာနိုင်ငံအတွက် အပ် ထည်အမှာရရှိမှုက အီးယူအဖွဲ့၀င် နိုင်ငံများပြီးလျှင် ဂျပန်နှင့်တောင် ကိုရီးယားနိုင်ငံတို့က အများဆုံး ဖြစ်သည်။ ဂျပန်မှအပ်ထည်အမှာ များလည်း ယခုနှစ်တွင် ထပ်မံတိုးမြှင့်နေသည်ဟု လှိုင်သာယာစက်မှုဇုန်(၄)ရှိ အထည်ချုပ်လုပ် ငန်းရှင်တစ်ဦးက ပြောသည်။ ပြည်ပမှ အပ်ထည်အမှာရှိမှု တိုးတက်လာပြီး တစ်လလျှင် စက်ရုံအသစ် သုံးရုံခန့် တိုးတက်နေ ခြင်းကြောင့် ၂၀၁၈ တွင် ပြည်ပ သို့ချုပ်ထည်တင်ပို့နိုင်မှုမှ ၀င်ငွေ ကန်ဒေါ်လာ ၃ ဒသမ ၅ ဘီလီယံ ရရှိနိုင်မည်ဟု မြန်မာနိုင်ငံအထည် ချုပ်လုပ်ငန်းရှင်များအသင်းက ခန့်မှန်းထားသည်။ ၂၀၁၇ က ပြည်ပချုပ်ထည် တင်ပို့ခြင်းမှ ကန်ဒေါ်လာ ၃ဒသမ ၂ ဘီလီယံ ၀င်ငွေရရှိခြင်းကြောင့် ယခုနှစ်အတွက် ၁၀ ရာခိုင်နှုန်းခန့် တိုးမြှင့်မျှော်မှန်းထားသည်ဟု ဦး မြင့်စိုးက ပြောသည်။ အီးယူနိုင်ငံများသို့ ချုပ်ထည် တင်ပို့မှုအပြင် မြန်မာနိုင်ငံမှ ဆန် နှင့် ဆန်ကွဲအပါအ၀င် လယ်ယာ ထွက်ကုန်များနှင့် ရေထွက်ကုန် ပစ္စည်းအချို့ တင်ပို့နေသည်။ ဥရောပသမဂ္ဂ နိုင်ငံများသို့ ဆန် တင်ပို့မှုသည် ၂၀၁၈-၁၉ ဘဏ္႑ာ နှစ်တွင် တန်ချိန် ၃ ဒသမ ၅ သိန်းရှိနိုင်သည်ဟု မြန်မာနိုင်ငံ ဆန်စပါး အသင်းချုပ်တွဲဖက်အတွင်းရေးမှူး ဦးလူမော်မြင့်မောင်က ပြောကြား သည်။ ပြီးခဲ့သည့် ဘဏ္႑ာနှစ်က ဥရောပသမဂ္ဂနိုင်ငံများသို့ ဆန် နှင့် ဆန်ကွဲတန်ချိန် နှစ်သိန်းခန့် တင်ပို့နိုင်ခဲ့ကြောင်း ၎င်းကပြော သည်။ မြန်မာနိုင်ငံကဲ့သို့ပင် အီးယူ နိုင်ငံများမှ ကုန်သွယ်မှု အခွန်သက် သာခွင့် အထူးအခွင့်အရေး ရရှိ ထားသော ကမ္ဘောဒီးယားနိုင်ငံက ဆန်ဈေးမြှင့်ခဲ့ခြင်းကြောင့် ဥရောပသမဂ္ဂအဖွဲ့၀င်နိုင်ငံများက မြန်မာ နိုင်ငံမှ ၀ယ်လိုအားကို ချဲ့ထွင်လာ ကြသည်။ မြန်မာ့ဒီမိုကရေစီပြောင်းလဲ မှုဖြစ်စဉ် နှေးကွေးခြင်းကြောင့် မြန်မာနိုင်ငံနှင့် ဆက်ဆံရေး ပြန် လည်သုံးသပ်မည်ဖြစ်ပြီး ကဏ္႑ တိုင်းတွင် တွန်းအားပေးမှုနှင့်တား ဆီးကန့်ကွက်မှုများသာမက အခြေအနေများအပေါ်မူတည်ပြီး မူ ဝါဒအသစ်များ ချမှတ်ဖော်ဆောင် မည်ဟု ဖေဖော်ဝါရီ ၁၆ ရက် အီးယူသတင်းထုတ်ပြန်ချက် တွင် ဖော်ပြထားသည်။ ထို့ကြောင့် အီးယူကခွင့်ပြု ထားသည့် ကုန်သွယ်မှုဆိုင်ရာ အခွန်သက်သာခွင့် အထူးအခွင့် အရေးပေးမှု စနစ်(GSP) ပြန်လည် ရုပ်သိမ်းမည်ကို စီးပွားရေးလုပ်ငန်းရှင်များက စိုးရိမ်နေသည်။ ၂၀၁၃ဇူလိုင်တွင် လက်နက်ခဲယမ်းတင် သွင်းခြင်းမှအပ အခြားကုန်ပစ္စည်း များ တင်ပို့မှုအပေါ်၌အကောက် အခွန်အကန့်အသတ်ဖြင့် ကင်းလွတ်ခွင့်ပြုသော ကုန်သွယ်မှုအ ထူးအခွင့်အရေး(GSP)ကို မြန်မာနို်င်ငံသို့ ပြန်လည်ခွင့်ပြုပေးပြီးနောက်ကုန်သွယ်ရေးတွင် အကျိုးရှိခဲ့သည်ဟု ၎င်းတို့ကပြောသည်။ မြန်မာနိုင်ငံကဲ့သို့ ဖံွ့ဖြိုးမှု နောက်ကျပြီး ပို့ကုန်ကဏ္႑တွင် အခြားနိုင်ငံများနှင့် ယှဉ်ပြိုင်ရန် ရုန်းကန်နေရချိန်၌ ၁၃ ရာခိုင်နှုန်း သော အခွန်သက်သာခွင့် အခွင့်အရေးဆုံးရှုံးပါက ပို့ကုန်ပမာဏ ကျဆင်းမည်ကို စီးပွားရေးလုပ် ငန်းရှင်များက စိုးရိမ်နေသည်။ အီးယူက ပေးထားသော အ ခွန်သက်သာခွင့်သည် မြန်မာပို့ ကုန်လုပ်ငန်းရှင်များသာမက အီး ယူသွင်းကုန်လုပ်ငန်းရှင်များ အ ပေါ်တွင်ပါ အကျိုးသက်ရောက် ကြောင်း စီးပွားရေးလုပ်ငန်းရှင်အ ချို့က ပြောသည်။ ၂၀၁၇-၁၈ ဘဏ္႑ာနှစ် ခုနစ်လအတွင်း အီးယူသို့ မြန်မာ နိုင်ငံမှ ပို့ကုန်ကန်ဒေါ်လာ ၁ ဘီလီယံကျော်ဖိုး တင်ပို့ထားသဖြင့် ယင်းနိုင်ငံများသည် စီးပွားရေး ကဏ္႑တွင် အရေးပါသည့် အခန်းကဏ္႑၌ ပါ၀င်နေကြောင်း လုပ်ငန်းရှင်များက ဆိုသည်။ အာဆီယံ အဖွဲ့အတွင်း ကမ္ဘောဒီးယားနှင့်အပြိုင် ကုန် ပစ္စည်းအမည် ငါးထောင်ကျော် အခွန်ကင်းလွတ်ခွင့် ရခဲ့ခြင်း ကြောင့် မြန်မာနိုင်ငံမှ ပို့ကုန်တင် ပို့မှု နှစ်စဉ်တိုးတက်လာကြောင်း ၎င်းတို့က ပြောသည်။ မြန်မာနိုင်ငံ၏ လယ်ယာပို့ ကုန်တွင်စံချိန်တင်နိုင်ခဲ့ပြီး နိုင်ငံ တော် ဒုသမ္မတဦးမြင့်ဆွေက အ စည်းအေ၀းအချို့၌ ထုတ်ဖော်ချီးကျူးသည့် ဆန်စပါးကဏ္႑၌ အီး ယူနိုင်ငံများ ဈေးကွက်ေ၀စုရယူ ထားမှု ၁၀ ရာခိုင်နှုန်းခန့်ရှိသည်။,business,0
"စိုက်ပျိုးရေးကဏ္႑နှင့် အသေးစားစီးပွားရေးလုပ်ငန်းများ အတွက် ကန်ဒေါ်လာသန်း ၂၀ ခန့်ကို အမေရိကန်နိုင်ငံတကာ ဖွံ့ဖြိုးရေးအေဂျင်စီ (USAID)က ဧရာဝတီဘဏ်မှတစ်ဆင့် ချေး ငွေထုတ်ပေးရန် သဘောတူညီ ကြောင်း အမေရိကန်သံရုံးက ဇွန်လ ၁၅ ရက်တွင် သတင်းထုတ် ပြန်သည်။ အဆိုပါသဘောတူညီချက် ကို အမေရိကန် USAID နှင့် ဧရာ ဝတီဘဏ်ကြား ‘ကြွေးမြီအာမခံ သဘောတူညီချက်စာချုပ်’ ဟု အမေရိကန်သံရုံးက သတ်မှတ် ပြီး ယင်းသို့ အသေးစား စီးပွားရေးလုပ်ငန်းများအတွက် ချေးငွေကို ပုဂ္ဂလိကဘဏ်မှတစ်ဆင့် ပေးအပ်ခြင်းသည် ပထမဦးဆုံးဖြစ်ကြောင်း သတင်းထုတ်ပြန် သည်။ ချေးငွေကို စိုက်ပျိုးရေး ကဏ္႑တွင် အိမ်ထောင်စု ရှစ် သောင်းနှင့် အသေးစား စီးပွား ရေး လုပ်ငန်းများအတွက်အသေး စားငွေကြေး ဝန်ဆောင်မှု လုပ် ငန်းမှတစ်ဆင့် ထုတ်ချေးမည် ဟုဆိုထားသည်။ အမေရိကန်၏ နိုင်ငံရပ်ခြား ပုဂ္ဂလိက ရင်းနှီးမြှုပ်နှံမှု ကော်ပို ရေးရှင်း (OPIC)က မြန်မာနိုင်ငံရှိ အသေးစား စီးပွားရေး လုပ်ငန်း ၃၀,၀၀၀ ကျော်ကို ကန်ဒေါ်လာ ၁၀ သန်းထုတ်ချေးရန် ပြည်တွင်း ရှိ ရိုးမဘဏ်နှင့် ပြီးခဲ့သည့်လက သဘောတူလက်မှတ် ရေးထိုးခဲ့ သည်။ အဆိုပါ ချေးငွေများကို ပြည်တွင်းရှိ ရိုးမဘဏ်နှင့် Dawn အသေးစားချေးငွေ လုပ်ငန်းမှ တစ်ဆင့် ပြန်လည်ချေးငွေထုတ် ပေးကြောင်း ရိုးမဘဏ်နှင့် Dawn က သတင်းထုတ်ပြန်ထားသည်။ နိုင်ငံရပ်ခြားပုဂ္ဂလိက ရင်း နှီးမြှုပ်နှံမှုကော်ပိုရေးရှင်း (OPIC) သည် အမေရိကန် အစိုးရ၏ အစိတ်အပိုင်းတစ်ခုဖြစ်ပြီး နိုင်ငံ ပြင်ပတွင် ရင်းနှီးမြှုပ်နှံသည့် လုပ် ငန်းဖြစ်သည်။",business,0
"မုတ္တမကုမ္ပဏီက ပြည် တွင်း၊ ပြည်ပကုမ္ပဏီများနှင့် ပူး ပေါင်းကာ လာမည့် ငါးနှစ်အတွင်းကန်ဒေါ်လာ တစ်ဘီလီယံတန်ဖိုး ရှိ စီမံကိန်းကိုးခု အကောင်အ ထည်ဖော်မည်ဟု ဇွန်လ ၁၅ ရက် တွင် သတင်းထုတ်ပြန်သည်။ စီမံကိန်းကိုးခုအနက် လေး ခုကို နိုင်ငံခြားကုမ္ပဏီများ၊ ကျန်ငါးခုကို ပြည်တွင်းကုမ္ပဏီများနှင့် ပူးပေါင်းဆောင်ရွက်မည် ဖြစ်သည်။ ပြည်ပကုမ္ပဏီနှင့် ပူးပေါင်း တည်ဆောက်မည့် စီမံကိန်းများ သည် ပြည်လမ်းရှိ M တာဝါ၊ မင်း ဓမ္မလမ်းရှိ Min အိမ်ရာ၊ မင်္ဂလာဒုံ ရှိ မုတ္တမစင်တာနှင့် တန်ဖိုးသင့် အိမ်ရာဖြစ်သည့် M Green Ap-artment တို့ဖြစ်သည်။ ကန်တော် ကြီးရှိ Myanmar Aquarium၊ ကမ်းနားလမ်းရှိ Habour ကုန်သွယ်မှုတာဝါ၊ ပြည်လမ်းရှိ HL တာဝါ၊ ကျိုက်ဝိုင်း ဘုရားလမ်းရှိ Bonnamy တာဝါနှင့် မင်းဓမ္မလမ်းရှိ မုတ္တမစီးပွားရေး တာဝါတို့ကို ပြည်တွင်းကုမ္ပဏီများနှင့် ပူးတွဲဆောင်ရွက်မည်ဖြစ်သည်။ လက်ရှိတွင် စီမံကိန်းခြောက်ခု စတင်နေပြီး မုတ္တမ စီးပွားရေး စင်တာ၊ Bonnamy တာဝါနှင့် တန်ဖိုးနည်းအိမ်ရာများကို ၂၀၁၉ တွင် စတင်အကောင်အထည်ဖော် မည်ဟု အဆိုပါကုမ္ပဏီက ကြေ ညာထားသည်။ ရန်ကုန်မြို့တော်၏ မြို့ပြ သွင်ပြင် လက္ခဏာရပ်များ ဖြည့် ဆည်းပေးနိုင်မည့် အထင်ကရနေ ရာများ ဖြစ်လာစေရန် ၂၀၂၂ တွင် စီမံကိန်းများ အပြီးသတ် တည်ဆောက်မည်ဟု ကုမ္ပဏီက ထုတ်ပြန်ထားသည်။ ‘‘ရန်ကုန်မြို့ရဲ့ Landmark တွေဖြစ်လာမယ့် အဆောက်အအုံ တွေဆောက်လုပ်မှာမို့လို့ အများ ပြည်သူလူထုသိအောင် ထုတ်ပြန် လိုက်တာပါ’’ဟု ကုမ္ပဏီပြန်ကြားရေးအရာရှိ ဒေါ်မေသန္တာဝင်းက ပြောသည်။ မုတ္တမ ကုမ္ပဏီ၏ လက် အောက်ခံ မင်းဓမ္မကုမ္ပဏီသည် ကန်ဒေါ်လာ ၂ ဒသမ ၅ ဘီလီယံတန်ဖိုးရှိ ရန်ကုန် မီးရထားဝင်း ဘက်စုံ ဖွံ့ဖြိုးတိုးတက်ရေး စီမံကိန်းတွင် တင်ဒါအောင်မြင်ထား သည့် CTDC ၌လည်း ပါဝင်ထား သည်။ မုတ္တမကုမ္ပဏီကို ၁၉၉၇ တွင် စတင်တည်ထောင်ခဲ့ပြီး လက်အောက်ခံ ကုမ္ပဏီ ၂၃ ခုရှိသည်။ ကုမ္ပဏီ၏ အဆိုအရ စက်မှုလုပ်ငန်းဆိုင်ရာ အဆောက်အအုံ ၁,၀၀၀ ကျော်၊ အခြေခံအ ဆောက်အအုံ ၅၀ ကျော်၊ စီးပွားရေးဆိုင်ရာ အဆောက်အအုံ ၄၀ ကျော်နှင့် နိုင်ငံစီမံကိန်း ၄၀ ကျော်ကို ဆောက်လုပ်ထားသည်ဟု သိရသည်။",business,0
"အမေရိကန်၏အခွန်တိုး ကောက်မည့်အစီအစဉ်ကြောင့် တရုတ်ထုတ်ကုန်များကို မြန်မာ နိုင်ငံမှတစ်ဆင့် အမေရိကန်နိုင်ငံ သို့ တင်ပို့ရန် တရုတ်လုပ်ငန်းရှင် များစီစဉ်နေကြောင်း ရင်းနှီးမြှုပ်နှံ မှုနှင့်ကုမ္ပဏီများညွှန်ကြားမှုဦးစီး ဌာန ဒုတိယညွှန်ကြားရေးမှူးချုပ် ဦးသန်းအောင်ကျော်က ပြော သည်။ ဇွန်လ ၂၀ ရက်က ရန်ကုန် မြို့ Lotte ဟိုတယ်၌ မြန်မာ-ကို ရီးယားရင်းနှီးမြှုပ်နှံမှုမြှင့်တင်ခြင်း အခမ်းအနားတွင် မြန်မာနိုင်ငံ၏ ရင်းနှီးမြှုပ်နှံမှုအလားအလာနှင့် ပတ်သက်ပြီး ၎င်းက ပြောကြားခဲ့ သည်။ ‘‘အားလုံးသိတဲ့အတိုင်းပဲ အ မေရိကန်က တရုတ်နိုင်ငံကပို့ ကုန်တွေကို အခွန်တိုးကောက်ဖို့ ဆောင်ရွက်နေတယ်။ တရုတ်က လည်း အမေရိကန်ကိုပြန်ပြီး တော့အခွန်တိုးကောက်ဖို့ လုပ် နေတယ်။ ဒီအနေအထားမှာ တ ချို့လုပ်ငန်းရှင်တွေ၊ တရုတ်နိုင်ငံ က အမေရိကန်တင်ပို့နေတဲ့သူ တွေမြန်မာနိုင်ငံထဲကို မြှုပ်နှံပြီး ဆောင်ရွက်ဖို့စဉ်းစားနေတယ်။ တချို့ လာပြီးစုံစမ်းနေတယ်’’ ဟု ဦးသန်းအောင်ကျော်က ပြော သည်။ အခြေခံအဆောက်အအုံနှင့် လျှပ်စစ်အဆင်သင့်ရှိနေသည့် အ ထူးစီးပွားရေးဇုန်တွင် တရုတ်လုပ် ငန်းရှင်များက လာရောက်လုပ် ကိုင်ရန် လေ့လာစုံစမ်းနေပြီဖြစ် ကြောင်း၊ ထို့ကြောင့် မြန်မာအစိုး ရက အမြန်ဆုံးလက်ခံဆောင်ရွက် ပေးရန် စီစဉ်နေကြောင်း ၎င်းက ဆက်လက်ပြောသည်။ တရုတ် နိုင်ငံနည်းတူ အမေရိကန်နိုင်ငံက အခွန်တိုးမြှင့်ကောက်ခံမည့် နိုင်ငံ အချို့ကလည်း မြန်မာနိုင်ငံတွင် ထုတ်လုပ်ပြီး အမေရိကန်သို့ တင် ပို့ရန် စီစဉ်နေကြောင်း ၎င်းကပြောသည်။ အမေရိကန်သမ္မတက တ ရုတ်နိုင်ငံမှ တင်သွင်းသည့်ကန် ဒေါ်လာ ၅၀ ဘီလီယံတန်ဖိုးရှိကုန်ပစ္စည်းပေါင်း ၁,၃၀၀ ကျော်ကို အခွန် ၂၅ ရာခိုင်နှုန်းစည်းကြပ် မည်ဖြစ်ကြောင်း ဇွန်လ ၁၅ ရက် တွင် ပြောကြားသည်။ အမေရိ ကန်ဘက်မှ ထုတ်ပြန်သည့် အ ချက်အလက်များအရ လေ ကြောင်းနှင့် အာကာသဆိုင်ရာ၊ ဆေးဘက်ဆိုင်ရာ၊ နည်းပညာ ဆိုင်ရာ စသည့်ထုတ်ကုန်များ ပါ၀င်သည်ဟုဆိုသည်။ တရုတ်ကုန်သွယ်ရေး ၀န် ကြီးဌာနကလည်း အမေရိကန်အ ခွန်စည်းကြပ်သည့် တန်ဖိုးနှင့်အ ညီ အမေရိကန်ပို့ကုန်များကို အ ခွန်စည်းကြပ်မည်ဟု ပြန်လည် ကြေညာသည်။ တရုတ်နိုင်ငံသည် မြန်မာ နိုင်ငံတွင် ရင်းနှီးမြှုပ်နှံမှုအများဆုံး ဖြစ်ပြီး လက်ရှိထိ ကန်ဒေါ်လာ ၂၀ ဘီလီယံကျော်ရင်းနှီးမြှုပ်နှံ ထားသည်။",business,0
"တရုတ်နိုင်ငံတွင် ဈေး ကွက်လိုအပ်ချက်များပြားပြီး စား သုံးမှုမြင့်တက်နေသည့် ငါးတန် ကို မြန််မာနိုင်ငံတွင် တိုးချဲ့မွေးမြူ ရန် မြန်မာနိုင်ငံငါးလုပ်ငန်းအဖွဲ့ ချုပ်က တိုက်တွန်းထားသည်။ ငါးတန်ကို ဈေးကွက်၀င်မွေး မြူရန် အချိန်သုံးလမှ ခြောက်လ ခန့်သာပေးရပြီး မွေးမြူရန် လွယ် ကူသဖြင့် တိုးချဲ့မွေးမြူသင့် ကြောင်း မြန်မာနိုင်ငံငါးလုပ်ငန်း အဖွဲ့ချုပ်အထွေထွေအတွင်းရေး မှူးဦး၀င်းကြိုင်က ပြောသည်။ ‘‘ငါးတန်က မြန်မာနိုင်ငံမှာ သားပေါက်လုပ်ငန်းရော၊ မွေးမြူ ရေးလုပ်ငန်းရော ကျယ်ကျယ် ပြန့်ပြန့်ရှိပါတယ်။ လိုရင်လိုသ လောက်ထုတ်နိုင်ပါတယ်။ လက် ရှိမှာ ပြည်တွင်းမှာပဲ ဈေးကွက်ရှိ နေတယ်။ အခုငါးတန်က ဈေး ကွက်ရှိလာပါပြီ။ ငါးတန်ကမဖြစ် မနေမွေးသင့်တဲ့ငါးဖြစ်လာပါပြီ’’ ဟု ဦး၀င်းကြိုင်က ပြောကြားသည်။ ငါးတန်မွေးမြူရခြင်း၏ အား သာချက်သည် အကြမ်းခံခြင်း၊ ရောဂါကင်းစင်ခြင်း၊ အချိန်အ နည်းငယ်အတွင်း ဈေးကွက်၀င်အ ရွယ်များရရှိခြင်း၊ မည်သည့်အစာ မဆိုကျွေးနိုင်ခြင်း၊ ကြီးထွားနှုန်း ကောင်းခြင်း၊ ကန်ပျက်တွင်လည်း မွေးမြူနိုင်ခြင်းတို့ဖြစ်သည်။ တရုတ်နိုင်ငံတွင် ငါးတန် မွေးမြူသော်လည်း မလုံလောက် ၍ ဗီယက်နမ်နိုင်ငံမှ တင်သွင်းနေ ကြောင်း၊ မြန်မာနိုင်ငံတွင်လည်း ငါးတန် မွေးမြူကာ တရုတ်နိုင်ငံသို့ တင်ပို့ရောင်းချနိုင်သဖြင့် ငါး တန်ကိုမွေးမြူသင့်ကြောင်း မြန် မာနိုင်ငံရေချိုငါးဖမ်းလုပ်ငန်းရှင် များအသင်း ဒုတိယဥက္ကဋ္ဌဒေါက် တာမြင့်စိန်ကပြောသည်။ ‘‘သူတို့က ငါးတန်အသား လွှာကို အကောင်းဆုံးအစာဆိုပြီး ကြော်စားကြတယ်။ ညနေဘက် ဆို ငါးတန်ကိုကင်စားကြတယ်။ လှည်းတန်းမှာ ငါးကင်စားကြသ လိုပုံစံမျိုးပေါ့။ သူတို့က ဟော့ ပေါ့လည်း တအားစားတော့ ဟော့ပေါ့ထဲလည်း ထည့်စားကြ တယ်။ တရုတ်နိုင်ငံမှာ ငါးတန် ဈေးကွက်က အရမ်းကြီးနေတယ်’’ ဟု ဒေါက်တာမြင့်စိန်ကပြော သည်။ ပြည်တွင်းဈေးကွက်၌ ငါး တန်တစ်ပိဿာလျှင် ၁,၈၀၀ မှ ၂,၂၀၀ ကျပ်ဈေးရှိသည်။ ငါးတန်ကို ငါးခြောက်လုပ် ကာ ပြည်တွင်းဈေးကွက်အတွင်း ရောင်းချနိုင်ပြီး လာမည့်သုံးနှစ် အတွင်း မြန်မာနိုင်ငံသည် ငါးတန် ကို စီးပွားဖြစ် အကြီးအကျယ်မွေး မြူသည့် နိုင်ငံဖြစ်လာနိုင်ကြောင်း ဦး၀င်းကြိုင်က ပြောသည်။",business,0
မိုးသည်းထန်စွာရွာသွန်း မှုကြောင့် နှမ်းစိုက်ခင်းများရေနစ် မြုပ်ပျက်စီးပြီး နှမ်းတစ်အိတ် လျှင် ကျပ်တစ်သောင်းခွဲခန့် ဈေး တက်ခဲ့ကြောင်း မန္တလေးပွဲစား၊ ကုန်သည်၊ စက်ပိုင်များ မဟာက ထိန်တော်အသင်းဒုတိယဥက္ကဋ္ဌ ဦးဌေးအောင်က ပြောသည်။ ‘‘အခု မိုးရာသီမှာ နှမ်းဈေး တွေတက်လာတယ်။ အရောင်း အ၀ယ်ကတော့ ပုံမှန်ပါပဲ။ နှမ်း ဈေးထပ်တက်၊ မတက်တော့ ခန့် မှန်းလို့မရသေးပါဘူး။ ဒီမိုးကုန် အောင် တစ်ချက်စောင့်ကြည့်ရ ဦးမှာပါ’’ ဟု ဦးဌေးအောင်ကပြောသည်။ နှမ်းဖြူတစ်အိတ် (၄၅ ပိဿာ)လျှင်ယခင်က ကျပ် တစ် သိန်းလေးသောင်းခန့်ရှိရာမှ ယခု ချိန်တွင် ကျပ် တစ်သိန်းခွဲခန့် ပေါက်ဈေးရှိသဖြင့် ကျပ် တစ် သောင်းခွဲခန့််ဈေးတက်လာသည်။ နှမ်းနက်တစ် အိတ် (၄၅ ပိဿာ) လျှင်ယခင်က ကျပ် တစ်သိန်း လေးသောင်းခန့်မှ ယခု ကျပ် တစ် သိန်းလေးသောင်းငါးထောင်ခန့် ရှိ၍ ကျပ်ငါးထောင်ခန့် ဈေးတက် လာသည်။ ယခုနှစ် မိုးရာသီရေ ကြီးမှုကြောင့် နွေစပါး၊ မိုးစပါးနှင့် ပဲတီစိမ်း စိုက်ဧက အနည်းငယ် လည်း ပျက်စီးမှုရှိကြောင်းမွေးမြူရေး၊ စိုက်ပျိုးရေးနှင့် ဆည်မြောင်း၀န်ကြီးဌာနလက်ထောက်အတွွင်း၀န် ဦးမျိုးတင့်ထွန်းကဆိုသည်။ မိုးရွာသွန်းမှုကြောင့် နှမ်း စိုက်ဧရိယာ ငါးသောင်းကျော် ပျက်စီးပြီး နှမ်းအဓိက စိုက်ပျိုး သည့် စစ်ကိုင်းတိုင်းဒေသကြီး တွင် ပျက်စီးမှုအများဆုံးဖြစ်ကာ ကျန်တိုင်းနှင့် ပြည်နယ်များတွင် လည်း ပျက်စီးမှုအနည်းငယ်ရှိ ကြောင်း ဦးမျိုးတင့်ထွန်းက ပြောသည်။ ‘‘ပျက်စီးတဲ့ နှမ်းစိုက်ဧက တွေက အချိန်ကျော်သွားပြီဆို တော့ နှမ်းပြန်စိုက်လို့တော့မရ ဘူး။ အဲဒီတော့မိုးစပါးစိုက်မလား ပေါ့။ စိုက်မယ်ဆိုရင် ၀န်ကြီးဌာန အနေနဲ့က မျိုးပေးတာတို့၊ ထွန် ယက်ရေးကူညီတာတို့ လုပ်ပေး မယ်။ အဲဒါလေးကို အစီအစဉ် ဆွဲနေတယ်’’ ဟု ဦးမျိုးတင့်ထွန်း ကဆိုသည်။,business,0